<?xml version="1.0" encoding="utf-8"?>
<law nr="81" parliament="149c" year="2019">
  <content-setup>
    <chapter>roman-chapter</chapter>
  </content-setup>
  <name>Lög um úrskurðaraðila á sviði neytendamála</name>
  <num-and-date>
    <date>2019-06-25</date>
    <num>81</num>
  </num-and-date>
  <minister-clause>&lt;a href=&quot;http://www.althingi.is//dba-bin/ferill.pl?ltg=149&amp;amp;mnr=649&quot;&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href=&quot;http://www.althingi.is/altext/149/s/1062.html&quot;&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Taka gildi 1. janúar 2020 nema III. kafli og 1. mgr. 20. gr. sem tóku gildi 6. júlí 2019. &lt;/b&gt; &lt;em&gt; EES-samningurinn: &lt;/em&gt; XIX. viðauki tilskipun 2013/11/ESB, reglugerð &lt;a href=&quot;/lagasafn/pdf/149c/i32013R0524.pdf&quot;&gt; 524/2013 &lt;/a&gt; , &lt;a href=&quot;/lagasafn/pdf/149c/i32015R1051.pdf&quot;&gt; 2015/1051 &lt;/a&gt; . &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; ferðamála-, iðnaðar- og nýsköpunarráðherra &lt;/b&gt; eða &lt;b&gt; atvinnuvega- og nýsköpunarráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna &lt;a href=&quot;2018119.html&quot;&gt; hér. &lt;/a&gt;</minister-clause>
  <chapter nr="1">
    <nr-title>I. kafli.</nr-title>
    <name>Almenn ákvæði.</name>
    <art nr="1">
      <nr-title>1. gr.</nr-title>
      <name>Markmið.</name>
      <subart nr="1">
        <sen>Markmið laga þessara er að tryggja neytendum aðgang að skilvirkri og faglegri málsmeðferð við lausn deilumála utan dómstóla.</sen>
      </subart>
    </art>
    <art nr="2">
      <nr-title>2. gr.</nr-title>
      <name>Lögfesting.</name>
      <subart nr="1">
        <sen>Eftirfarandi reglugerðir, eins og þær voru teknar upp í samninginn um Evrópska efnahagssvæðið, skulu hafa lagagildi hér á landi með þeim aðlögunum sem leiðir af ákvörðun sameiginlegu EES-nefndarinnar nr. 194/2016frá 23. september 2016, sem var birt í EES-viðbæti við Stjórnartíðindi Evrópusambandsins nr. 19 frá 22. mars 2018, bls.</sen>
        <sen>51–53, sbr. einnig bókun 1 um altæka aðlögun við samninginn um Evrópska efnahagssvæðið, sbr. lög um Evrópska efnahagssvæðið, nr. 2/1993, þar sem bókunin er lögfest:</sen>
        <numart nr="1" type="numeric">
          <nr-title>1.</nr-title>
          <sen>Reglugerð Evrópuþingsins og ráðsins (ESB) nr. 524/2013frá 21. maí 2013 um lausn deilumála neytenda með rafrænni málsmeðferð á netinu og um breytingu á reglugerð (EB) nr. 2006/2004 og tilskipun 2009/22/EB, sem er birt í EES-viðbæti við Stjórnartíðindi Evrópusambandsins nr. 57/2016 frá 13. október 2016, bls.</sen>
          <sen>61–72.</sen>
        </numart>
        <numart nr="2" type="numeric">
          <nr-title>2.</nr-title>
          <sen>Framkvæmdarreglugerð framkvæmdastjórnarinnar (ESB) 2015/1051frá 1. júlí 2015 um fyrirkomulag framkvæmdar á starfsemi rafræns vettvangs til lausnar deilumálum á netinu, fyrirkomulag rafræna kvörtunareyðublaðsins og fyrirkomulag samstarfs milli tengiliða sem kveðið er á um í reglugerð Evrópuþingsins og ráðsins (ESB) nr. 524/2013um lausn deilumála neytenda með rafrænni málsmeðferð á netinu, sem birt var í EES-viðbæti við Stjórnartíðindi Evrópusambandsins nr. 57/2016 frá 13. október 2016, bls.</sen>
          <sen>73–76.</sen>
        </numart>
      </subart>
    </art>
    <art nr="3">
      <nr-title>3. gr.</nr-title>
      <name>Gildissvið.</name>
      <subart nr="1">
        <sen>Lög þessi taka til ágreinings um samninga sem neytendur gera við seljendur um kaup á vöru eða þjónustu, þó ekki ágreinings sem er til meðferðar hjá dómstólum eða dómur hefur gengið um.</sen>
      </subart>
      <subart nr="2">
        <sen>Lög þessi gilda ekki um:</sen>
        <numart nr="a" type="alphabet">
          <nr-title>a.</nr-title>
          <sen>heilbrigðisþjónustu,</sen>
        </numart>
        <numart nr="b" type="alphabet">
          <nr-title>b.</nr-title>
          <sen>opinbera þjónustu á stigi framhaldsmenntunar eða æðri menntunar,</sen>
        </numart>
        <numart nr="c" type="alphabet">
          <nr-title>c.</nr-title>
          <sen>þjónustu í almannaþágu sem er ekki af efnahagslegum toga eða</sen>
        </numart>
        <numart nr="d" type="alphabet">
          <nr-title>d.</nr-title>
          <sen>fasteignakaup.</sen>
        </numart>
      </subart>
    </art>
    <art nr="4">
      <nr-title>4. gr.</nr-title>
      <name>Skilgreiningar.</name>
      <subart nr="1">
        <sen>Merking orða í lögum þessum er sem hér segir:</sen>
        <numart nr="1" type="numeric">
          <nr-title>1.</nr-title>
          <name>Neytandi</name>
          <sen>er einstaklingur sem kaupir vöru eða þjónustu gegn endurgjaldi, enda séu kaupin ekki gerð í atvinnuskyni.</sen>
        </numart>
        <numart nr="2" type="numeric">
          <nr-title>2.</nr-title>
          <name>Seljandi</name>
          <sen>er einstaklingur, félag, opinber aðili og aðrir sem koma fram í atvinnuskyni og gera samninga við neytendur, svo og hver sá sem í atvinnuskyni kemur fram í umboði eða fyrir hönd seljanda.</sen>
        </numart>
        <numart nr="3" type="numeric">
          <nr-title>3.</nr-title>
          <name>Sölusamningur</name>
          <sen>er samningur seljanda og neytanda um kaup á vöru gegn endurgjaldi, svo og hvers konar samningar sem varða bæði vörur og þjónustu.</sen>
        </numart>
        <numart nr="4" type="numeric">
          <nr-title>4.</nr-title>
          <name>Þjónustusamningur</name>
          <sen>er samningur af öðrum toga en sölusamningur þar sem seljandi veitir neytanda þjónustu eða skuldbindur sig til þess og neytandinn greiðir eða skuldbindur sig til að greiða verð hennar.</sen>
        </numart>
        <numart nr="5" type="numeric">
          <nr-title>5.</nr-title>
          <name>Úrskurðaraðili</name>
          <sen>er sérhver aðili sem lög þessi taka til og býður lausn deilumála með málsmeðferð til lausnar deilumálum utan dómstóla.</sen>
        </numart>
        <numart nr="6" type="numeric">
          <nr-title>6.</nr-title>
          <name>Lögbundinn úrskurðaraðili</name>
          <sen>er úrskurðaraðili sem starfar á grundvelli laga og fjallar um einkaréttarlegan ágreining.</sen>
        </numart>
        <numart nr="7" type="numeric">
          <nr-title>7.</nr-title>
          <name>Viðurkenndur úrskurðaraðili</name>
          <sen>er úrskurðaraðili sem fjallar um einkaréttarlegan ágreining og hlotið hefur viðurkenningu samkvæmt lögum þessum.</sen>
        </numart>
        <numart nr="8" type="numeric">
          <nr-title>8.</nr-title>
          <name>Tilkynntur úrskurðaraðili</name>
          <sen>er lögbundinn eða viðurkenndur úrskurðaraðili sem hefur verið skrásettur og tilkynntur í samræmi við 12. gr. laga þessara.</sen>
        </numart>
        <numart nr="9" type="numeric">
          <nr-title>9.</nr-title>
          <name>Rafræni vettvangurinn</name>
          <sen>er rafrænn vettvangur Evrópusambandsins til lausnar deilumálum á netinu og er starfræktur samkvæmt reglugerð Evrópuþingsins og ráðsins (ESB) nr. 524/2013frá 21. maí 2013 um lausn deilumála neytenda með rafrænni málsmeðferð á netinu og um breytingu á reglugerð (EB) nr. 2006/2004 og tilskipun 2009/22/EB.</sen>
        </numart>
      </subart>
    </art>
    <art nr="5">
      <nr-title>5. gr.</nr-title>
      <name>Stjórnsýsla og eftirlit.</name>
      <subart nr="1">
        <sen>Ráðherra fer með yfirstjórn samkvæmt lögum þessum og hefur eftirlit með því að úrskurðaraðilar uppfylli skilyrði laganna.</sen>
      </subart>
      <subart nr="2">
        <sen>Neytendastofa hefur eftirlit með því að seljendur fullnægi upplýsingaskyldu skv. 6. og 7. gr.</sen>
        <sen>Um málsmeðferð, úrræði og viðurlög vegna brota gegn 6. og 7. gr. og um kærurétt til áfrýjunarnefndar neytendamála fer eftir ákvæðum laga um eftirlit með viðskiptaháttum og markaðssetningu.</sen>
      </subart>
      <subart nr="3">
        <sen>Umsjónaraðili Evrópsku neytendaaðstoðarinnar á Íslandi er tengiliður rafræna vettvangsins.</sen>
      </subart>
    </art>
  </chapter>
  <chapter nr="2">
    <nr-title>II. kafli.</nr-title>
    <name>Upplýsingagjöf til neytenda.</name>
    <art nr="6">
      <nr-title>6. gr.</nr-title>
      <name>Upplýsingar um úrskurðaraðila.</name>
      <subart nr="1">
        <sen>Seljendur skulu veita neytendum upplýsingar um úrskurðaraðila sem neytendur geta leitað til vegna ágreinings seljanda og neytanda.</sen>
        <sen>Upplýsingarnar skulu innihalda heimilisfang og vefsetur úrskurðaraðilans og vera látnar í té á skýran, skiljanlegan og aðgengilegan hátt á vefsetri seljanda og í almennum samningsskilmálum seljanda ef við á.</sen>
      </subart>
      <subart nr="2">
        <sen>Nú hafnar seljandi kröfum neytanda í heild eða hluta vegna samnings um kaup á vöru eða þjónustu og skal seljandi þá án tafar veita neytanda upplýsingar skv. 1. mgr., skriflega eða á öðrum varanlegum miðli.</sen>
      </subart>
      <subart nr="3">
        <sen>Ráðherra, tilkynntir úrskurðaraðilar og umsjónaraðili Evrópsku neytendaaðstoðarinnar á Íslandi skulu gera neytendum aðgengilega skrá yfir tilkynnta úrskurðaraðila í deilumálum utan dómstóla á Evrópska efnahagssvæðinu.</sen>
      </subart>
    </art>
    <art nr="7">
      <nr-title>7. gr.</nr-title>
      <name>Upplýsingar um rafræna vettvanginn.</name>
      <subart nr="1">
        <sen>Seljendur og netmarkaðir sem gera sölu- eða þjónustusamninga á netinu skulu hafa tengil við rafræna vettvanginn ásamt netfangi sínu á vefsetrum sínum.</sen>
        <sen>Tengillinn skal vera auðveldlega aðgengilegur fyrir neytendur.</sen>
        <sen>Seljendur sem gera sölu- eða þjónustusamninga á netinu skulu upplýsa neytendur á vefsetrum sínum um að unnt sé að nota rafræna vettvanginn til að leysa úr deilumálum.</sen>
      </subart>
      <subart nr="2">
        <sen>Geri seljandi sölutilboð með tölvupósti skal hann innihalda tengil við rafræna vettvanginn.</sen>
        <sen>Upplýsingarnar skulu einnig koma fram í almennum samningsskilmálum ef við á.</sen>
      </subart>
    </art>
  </chapter>
  <chapter nr="3">
    <nr-title>III. kafli.</nr-title>
    <name>Viðurkenning úrskurðaraðila og upplýsingaskylda.</name>
    <art nr="8">
      <nr-title>8. gr.</nr-title>
      <name>Viðurkenndir úrskurðaraðilar.</name>
      <subart nr="1">
        <sen>Ráðherra getur viðurkennt úrskurðaraðila samkvæmt umsókn uppfylli hann ákvæði laga þessara og reglna settra samkvæmt þeim.</sen>
      </subart>
      <subart nr="2">
        <sen>Úrskurðaraðili skal starfa á tilteknu skýrt afmörkuðu sviði viðskipta og skal stofnað til hans með lögum eða samningi samtaka á sviði atvinnulífs og samtaka neytenda.</sen>
        <sen>Úrskurðaraðili skal starfa samkvæmt samþykktum um skipulag og málsmeðferð þar sem kveðið er á um sérþekkingu, sjálfstæði og óhlutdrægni í störfum úrskurðaraðilans auk ákvæða um kostnað og gjöld.</sen>
      </subart>
      <subart nr="3">
        <sen>Ráðherra setur reglugerð um upplýsingar sem fylgja skulu umsókn um viðurkenningu og hvernig upplýsingarnar skuli veittar.</sen>
        <sen>Ráðherra setur reglugerð um kröfur til samþykkta úrskurðaraðila og um kröfur til sérþekkingar, sjálfstæðis, óhlutdrægni, gagnsæis, skilvirkni og sanngirni úrskurðaraðila.</sen>
        <sen>Ráðherra er heimilt að kveða á um í reglugerð að úrskurðaraðilar geti notað sáttamiðlun í málsmeðferð sinni.</sen>
      </subart>
    </art>
    <art nr="9">
      <nr-title>9. gr.</nr-title>
      <name>Lögbundnir úrskurðaraðilar.</name>
      <subart nr="1">
        <sen>Lögbundnum úrskurðaraðilum er ekki skylt að sækja um viðurkenningu ráðherra skv. 8. gr.</sen>
        <sen>Ráðherra getur með samkomulagi við viðeigandi fagráðherra sett reglur um málsmeðferð slíkra úrskurðaraðila svo unnt sé að tilkynna þá skv. 12. gr.</sen>
      </subart>
      <subart nr="2">
        <sen>Ráðherra tilkynnir kærunefnd vöru- og þjónustukaupa skv. 12. gr.</sen>
      </subart>
    </art>
    <art nr="10">
      <nr-title>10. gr.</nr-title>
      <name>Afturköllun viðurkenningar.</name>
      <subart nr="1">
        <sen>Ráðherra er heimilt að afturkalla viðurkenningu úrskurðaraðila sem ekki uppfyllir skilyrði laga þessara og reglna settra samkvæmt þeim.</sen>
        <sen>Ákvörðun um afturköllun skal rökstudd og þriggja mánaða frestur veittur til úrbóta áður en ákvörðun er tekin.</sen>
      </subart>
      <subart nr="2">
        <sen>Nú er viðurkenning afturkölluð og skal úrskurðaraðili þá tafarlaust tilkynna aðilum í málum sem til meðferðar eru hjá honum um áhrif þess á meðferð og úrlausn mála.</sen>
      </subart>
    </art>
    <art nr="11">
      <nr-title>11. gr.</nr-title>
      <name>Upplýsingaskylda.</name>
      <subart nr="1">
        <sen>Ráðherra getur krafið tilkynntan úrskurðaraðila um allar upplýsingar og gögn sem nauðsynleg eru til að sinna eftirliti og öðrum skyldum ráðherra við framkvæmd laga þessara.</sen>
      </subart>
      <subart nr="2">
        <sen>Ráðherra getur einnig lagt skyldu á tilkynnta úrskurðaraðila til að upplýsa ráðherra reglulega um starfsemi sína, breytingar á starfseminni og önnur atriði sem skipta máli við framkvæmd laga þessara.</sen>
      </subart>
      <subart nr="3">
        <sen>Upplýsingar og gögn skv. 1. og 2. mgr. skulu afhent innan hæfilegs frests sem ráðherra setur.</sen>
        <sen>Ráðherra setur í reglugerð nánari ákvæði um upplýsingagjöf tilkynntra úrskurðaraðila samkvæmt þessari grein.</sen>
      </subart>
      <subart nr="4">
        <sen>Ráðherra skal stuðla að samvinnu og miðlun reynslu milli tilkynntra úrskurðaraðila.</sen>
      </subart>
      <subart nr="5">
        <sen>Umsjónaraðili Evrópsku neytendaaðstoðarinnar á Íslandi skal veita neytendum aðstoð við að finna úrskurðaraðila í deilumálum utan dómstóla sem starfar í öðru EES-ríki og er til þess bær að fjalla um deilumál yfir landamæri.</sen>
      </subart>
    </art>
    <art nr="12">
      <nr-title>12. gr.</nr-title>
      <name>Skrá yfir úrskurðaraðila.</name>
      <subart nr="1">
        <sen>Ráðherra heldur skrá yfir viðurkennda úrskurðaraðila.</sen>
        <sen>Skráin og uppfærslur hennar skulu jafnóðum tilkynntar til fastanefndar EFTA.</sen>
        <sen>Ráðherra er á sama hátt heimilt að halda og tilkynna skrá yfir lögbundna úrskurðaraðila sem uppfylla skilyrði laga þessara og reglna settra samkvæmt þeim.</sen>
      </subart>
      <subart nr="2">
        <sen>Ráðherra gefur Eftirlitsstofnun EFTA skýrslu fjórða hvert ár um þróun og starfsemi tilkynntra úrskurðaraðila.</sen>
      </subart>
    </art>
  </chapter>
  <chapter nr="4">
    <nr-title>IV. kafli.</nr-title>
    <name>Málsmeðferð viðurkenndra úrskurðaraðila og kærunefndar vöru- og þjónustukaupa.</name>
    <art nr="13">
      <nr-title>13. gr.</nr-title>
      <name>Málsmeðferð.</name>
      <subart nr="1">
        <sen>Viðurkenndir úrskurðaraðilar og kærunefnd vöru- og þjónustukaupa skulu taka til meðferðar kvartanir neytenda samkvæmt lögum þessum vegna seljenda sem hafa staðfestu á Íslandi.</sen>
      </subart>
      <subart nr="2">
        <sen>Niðurstaða málsmeðferðar samkvæmt þessari grein skal kynnt aðilum máls innan 90 daga frá þeim degi er öll gögn máls hafa borist.</sen>
        <sen>Nú er mál mjög flókið og er þá unnt að framlengja frestinn um 90 daga sé ástæða til með tilkynningu til aðila máls.</sen>
        <sen>Í tilkynningu skal greint frá því hve langan tíma áætlað er að taki að leiða deiluna til lykta.</sen>
      </subart>
      <subart nr="3">
        <sen>Samningar um að ágreiningur skuli lagður í gerð eða annan sérstakan vettvang koma ekki í veg fyrir að viðurkenndir úrskurðaraðilar eða kærunefnd vöru- og þjónustukaupa taki kvörtun neytenda til meðferðar.</sen>
      </subart>
      <subart nr="4">
        <sen>Nú óskar neytandi eftir að kvörtun verði tekin til meðferðar hjá viðurkenndum úrskurðaraðila eða kærunefnd vöru- og þjónustukaupa og málsmeðferð er þegar hafin hjá gerðardómi eða á öðrum sérstökum vettvangi og skal málsmeðferð þá frestað þar til niðurstaða viðurkennds úrskurðaraðila eða kærunefndar vöru- og þjónustukaupa liggur fyrir.</sen>
      </subart>
    </art>
    <art nr="14">
      <nr-title>14. gr.</nr-title>
      <name>Frávísun.</name>
      <subart nr="1">
        <sen>Viðurkenndir úrskurðaraðilar og kærunefnd vöru- og þjónustukaupa geta vísað málum frá þegar:</sen>
        <numart nr="a" type="alphabet">
          <nr-title>a.</nr-title>
          <sen>neytandi hefur ekki reynt að leysa málið beint með gagnaðila,</sen>
        </numart>
        <numart nr="b" type="alphabet">
          <nr-title>b.</nr-title>
          <sen>kvörtun er lítilvæg eða tilefnislaus,</sen>
        </numart>
        <numart nr="c" type="alphabet">
          <nr-title>c.</nr-title>
          <sen>kvörtun hefur verið eða er til umfjöllunar hjá dómstóli eða öðrum úrskurðaraðila samkvæmt lögum þessum,</sen>
        </numart>
        <numart nr="d" type="alphabet">
          <nr-title>d.</nr-title>
          <sen>virði kröfu er undir eða yfir skilgreindum fjárhæðarmörkum,</sen>
        </numart>
        <numart nr="e" type="alphabet">
          <nr-title>e.</nr-title>
          <sen>kvörtun er metin ótæk til meðferðar hjá viðurkenndum úrskurðaraðila eða kærunefnd vöru- og þjónustukaupa eða</sen>
        </numart>
        <numart nr="f" type="alphabet">
          <nr-title>f.</nr-title>
          <sen>meðhöndlun máls mundi á einhvern hátt skaða alvarlega skilvirka starfsemi viðurkennda úrskurðaraðilans eða kærunefndar vöru- og þjónustukaupa.</sen>
        </numart>
      </subart>
      <subart nr="2">
        <sen>Frávísun skal rökstudd og send aðilum máls eigi síðar en þremur vikum frá móttöku kvörtunar eða móttöku upplýsinga sem nauðsynlegar eru til að ákveða hvort vísa megi máli frá.</sen>
      </subart>
    </art>
  </chapter>
  <chapter nr="5">
    <nr-title>V. kafli.</nr-title>
    <name>Kærunefnd vöru- og þjónustukaupa.</name>
    <art nr="15">
      <nr-title>15. gr.</nr-title>
      <name>Skipan.</name>
      <subart nr="1">
        <sen>Ráðherra skipar kærunefnd vöru- og þjónustukaupa til þriggja ára í senn.</sen>
        <sen>Nefndarmenn skulu vera þrír.</sen>
        <sen>Ráðherra skipar einn nefndarmanna eftir tilnefningu Neytendasamtakanna, annan eftir tilnefningu Samtaka atvinnulífsins og hinn þriðja án tilnefningar og skal hann jafnframt vera formaður nefndarinnar.</sen>
        <sen>Formaður nefndarinnar skal fullnægja skilyrðum til að vera héraðsdómari.</sen>
        <sen>Varamenn nefndarinnar skulu tilnefndir og skipaðir á sama hátt.</sen>
      </subart>
      <subart nr="2">
        <sen>Ráðherra setur með reglugerð nánari ákvæði um valdsvið og verkefni nefndarinnar, málsmeðferðarreglur fyrir nefndinni og störf hennar að öðru leyti.</sen>
        <sen>Þar á meðal getur ráðherra sett ákvæði um að nefndinni sé heimilt að vísa frá kvörtunum þar sem virði krafna er undir eða yfir skilgreindum fjárhæðarmörkum.</sen>
        <sen>Ráðherra er einnig heimilt að kveða á um að nefndin geti tekið til meðferðar mál undir skilgreindum fjárhæðarmörkum ef það hefur almenna þýðingu fyrir neytendur.</sen>
      </subart>
      <subart nr="3">
        <sen>Kærunefndin skal vistuð hjá Neytendastofu sem sér nefndinni fyrir fundaraðstöðu og sér um vörslu gagna.</sen>
      </subart>
    </art>
    <art nr="16">
      <nr-title>16. gr.</nr-title>
      <name>Málsmeðferð.</name>
      <subart nr="1">
        <sen>Neytendur geta óskað eftir úrskurði kærunefndar vöru- og þjónustukaupa vegna ágreinings sem rís af sölu- eða þjónustusamningi.</sen>
      </subart>
      <subart nr="2">
        <sen>Nefndin skal vísa frá kvörtun sem heyrir undir eða er til meðferðar hjá öðrum lögbundnum eða viðurkenndum úrskurðaraðila.</sen>
      </subart>
      <subart nr="3">
        <sen>Málsmeðferð fyrir nefndinni er skrifleg og kallar nefndin ekki fyrir aðila máls eða vitni.</sen>
        <sen>Telji formaður þörf á sérkunnáttu við úrlausn máls getur hann kvatt til mann eða menn sem hafa viðeigandi sérkunnáttu.</sen>
        <sen>Ráðherra kveður nánar á um kvaðningu kunnáttumanns í reglugerð.</sen>
      </subart>
      <subart nr="4">
        <sen>Stjórnsýslulög gilda um meðferð mála fyrir nefndinni nema annað leiði af lögum þessum.</sen>
      </subart>
    </art>
    <art nr="17">
      <nr-title>17. gr.</nr-title>
      <name>Málskotsgjald og kostnaður.</name>
      <subart nr="1">
        <sen>Neytandi sem óskar eftir úrskurði kærunefndar vöru- og þjónustukaupa skal greiða málskotsgjald.</sen>
      </subart>
      <subart nr="2">
        <sen>Neytandi fær málskotsgjald endurgreitt:</sen>
        <numart nr="a" type="alphabet">
          <nr-title>a.</nr-title>
          <sen>falli mál honum að hluta eða öllu leyti í vil,</sen>
        </numart>
        <numart nr="b" type="alphabet">
          <nr-title>b.</nr-title>
          <sen>falli mál niður með samkomulagi aðila eða</sen>
        </numart>
        <numart nr="c" type="alphabet">
          <nr-title>c.</nr-title>
          <sen>málinu er vísað frá, sbr. 1. mgr. 13. gr., 1. mgr. 14. gr. og 2. mgr. 16. gr.</sen>
        </numart>
      </subart>
      <subart nr="3">
        <sen>Falli mál að hluta eða öllu leyti neytanda í vil skal seljandi greiða gjald vegna kostnaðar nefndarinnar af meðferð málsins.</sen>
      </subart>
      <subart nr="4">
        <sen>Gjöld skv. 1. og 3. mgr. greiðast vegna málsmeðferðar nefndarinnar og skulu ekki vera hærri en nemur raunkostnaði til að standa straum af kostnaðarþáttum málsmeðferðarinnar.</sen>
        <sen>Við ákvörðun gjalda skal leggja til grundvallar kostnað vegna launa og launatengdra gjalda, aðkeyptrar sérfræðiþjónustu, húsnæðis, starfsaðstöðu, stjórnunar og stoðþjónustu.</sen>
      </subart>
      <subart nr="5">
        <sen>Ráðherra setur með reglugerð nánari ákvæði um fjárhæð og greiðslu gjalds sem seljandi skal greiða og fjárhæð og greiðslu málskotsgjalds.</sen>
      </subart>
    </art>
    <art nr="18">
      <nr-title>18. gr.</nr-title>
      <name>Úrskurðir.</name>
      <subart nr="1">
        <sen>Úrskurðir kærunefndar vöru- og þjónustukaupa skulu rökstuddir og birtir á vefsetri nefndarinnar.</sen>
        <sen>Úrskurðir nefndarinnar skulu kynntir aðilum máls og þeim leiðbeint um réttaráhrif þeirra.</sen>
      </subart>
      <subart nr="2">
        <sen>Úrskurðum nefndarinnar verður ekki skotið til annarra stjórnvalda.</sen>
        <sen>Þegar úrskurður nefndarinnar hefur verið kveðinn upp geta aðilar lagt ágreining sinn fyrir dómstól á venjulegan máta.</sen>
        <sen>Málshöfðun frestar ekki heimild til aðfarar skv. 5. mgr.</sen>
      </subart>
      <subart nr="3">
        <sen>Vilji seljandi ekki una úrskurðinum skal hann tilkynna nefndinni um það með skýrum og sannanlegum hætti innan 30 daga frá því að honum er tilkynnt um úrskurðinn.</sen>
      </subart>
      <subart nr="4">
        <sen>Seljandi getur óskað eftir endurupptöku úrskurðar skv. 1. mgr. 24. gr. stjórnsýslulaga og frestar það réttaráhrifum úrskurðar.</sen>
        <sen>Að liðnum fresti skv. 3. mgr. verður mál ekki endurupptekið að ósk seljanda.</sen>
        <sen>Nú er nýr úrskurður kveðinn upp í málinu og reiknast þá nýr frestur skv. 3. mgr.</sen>
      </subart>
      <subart nr="5">
        <sen>Úrskurðir nefndarinnar eru aðfararhæfir þegar frestur skv. 3. mgr. er liðinn og tilkynning hefur ekki borist nefndinni frá seljanda.</sen>
      </subart>
      <subart nr="6">
        <sen>Að ósk neytanda skal nefndin gefa út vottorð um að skilyrðum 5. mgr. sé fullnægt.</sen>
      </subart>
    </art>
    <art nr="19">
      <nr-title>19. gr.</nr-title>
      <name>Birting upplýsinga.</name>
      <subart nr="1">
        <sen>Ráðherra getur með reglugerð ákveðið að kærunefnd vöru- og þjónustukaupa skuli birta skrá yfir nöfn seljenda sem tilkynnt hafa að þeir uni ekki úrskurði nefndarinnar skv. 3. mgr. 18. gr.</sen>
      </subart>
      <subart nr="2">
        <sen>Afmá skal nafn seljanda af skrá skv. 1. mgr. þegar:</sen>
        <numart nr="a" type="alphabet">
          <nr-title>a.</nr-title>
          <sen>eitt ár er liðið frá birtingu úrskurðar,</sen>
        </numart>
        <numart nr="b" type="alphabet">
          <nr-title>b.</nr-title>
          <sen>seljandi fer sannanlega að úrskurði nefndarinnar,</sen>
        </numart>
        <numart nr="c" type="alphabet">
          <nr-title>c.</nr-title>
          <sen>dómsmál er höfðað um kröfu málsins eða</sen>
        </numart>
        <numart nr="d" type="alphabet">
          <nr-title>d.</nr-title>
          <sen>dóms sem hefur þýðingu fyrir niðurstöðu úrskurðar nefndarinnar er að vænta í máli annarra aðila.</sen>
        </numart>
      </subart>
    </art>
  </chapter>
  <chapter nr="6">
    <nr-title>VI. kafli.</nr-title>
    <name>Gildistaka o.fl.</name>
    <art nr="20">
      <nr-title>20. gr.</nr-title>
      <name>Reglugerð.</name>
      <subart nr="1">
        <sen>Ráðherra er heimilt að setja nánari ákvæði í reglugerð um valdsvið, verkefni, endurmenntun, málsmeðferðarreglur og störf úrskurðaraðila samkvæmt lögum þessum.</sen>
      </subart>
      <subart nr="2">
        <sen>Ráðherra er heimilt að setja nánari ákvæði um framkvæmd lausnar deilumála neytenda með rafrænni málsmeðferð á netinu sem mælt er fyrir um í reglugerð Evrópuþingsins og ráðsins (ESB) nr. 524/2013frá 21. maí 2013 um lausn deilumála neytenda með rafrænni málsmeðferð á netinu og um breytingu á reglugerð (EB) nr. 2006/2004 og tilskipun 2009/22/EB og framkvæmdarreglugerð framkvæmdastjórnarinnar (ESB) 2015/1051frá 1. júlí 2015 um fyrirkomulag framkvæmdar á starfsemi rafræns vettvangs til lausnar deilumálum á netinu, fyrirkomulag rafræna kvörtunareyðublaðsins og fyrirkomulag samstarfs milli tengiliða sem kveðið er á um í reglugerð Evrópuþingsins og ráðsins (ESB) nr. 524/2013um lausn deilumála neytenda með rafrænni málsmeðferð á netinu.</sen>
      </subart>
      <subart nr="3">
        <sen>Reglugerðir eða tilskipanir Evrópusambandsins, sem teknar verða upp í EES-samninginn og fela í sér breytingar eða viðbætur við þær reglugerðir sem vísað er til í 2. gr., er ráðherra heimilt að innleiða með reglugerð.</sen>
      </subart>
    </art>
    <art nr="21">
      <nr-title>21. gr.</nr-title>
      <name>Þagnarskylda.</name>
      <subart nr="1">
        <sen>Nefndarmenn og starfsmenn viðurkenndra úrskurðaraðila og kærunefndar vöru- og þjónustukaupa eru bundnir þagnarskyldu.</sen>
        <sen>Þeir mega ekki, að viðlagðri ábyrgð, skýra óviðkomandi frá því sem þeir komast að í starfi sínu og leynt á að fara vegna lögmætra almanna- og einkahagsmuna.</sen>
        <sen>Sama gildir um sjálfstæða sérfræðinga þegar þeir starfa á vegum úrskurðaraðila eða kærunefndarinnar og starfsmenn tengiliðar rafræna vettvangsins.</sen>
        <sen>Þagnarskylda helst þótt látið sé af störfum eða verksamningi ljúki.</sen>
      </subart>
    </art>
    <art nr="22">
      <nr-title>22. gr.</nr-title>
      <name>Innleiðing á tilskipun.</name>
      <subart nr="1">
        <sen>Lög þessi eru sett til innleiðingar á tilskipun Evrópuþingsins og ráðsins 2013/11/ESB frá 21. maí 2013 um lausn deilumála neytenda utan dómstóla og um breytingu á reglugerð (EB) nr. 2006/2004 og tilskipun 2009/22/EB og sem vísað er til í XIX. viðauka samningsins um Evrópska efnahagssvæðið eins og honum var breytt með ákvörðun sameiginlegu EES-nefndarinnar, nr. 194/2016frá 23. september 2016, sem birt var 13. október 2016 í EES-viðbæti við Stjórnartíðindi Evrópusambandsins nr. 57/2016.</sen>
      </subart>
    </art>
    <art nr="23">
      <nr-title>23. gr.</nr-title>
      <name>Gildistaka.</name>
      <subart nr="1">
        <sen>Lög þessi öðlast gildi 1. janúar 2020.</sen>
        <sen>Þó öðlast ákvæði III. kafla og 1. mgr. 20. gr. þegar gildi.</sen>
      </subart>
    </art>
    <art nr="24">
      <nr-title>24. gr.</nr-title>
      <name>
        Breytingar á öðrum lögum.
        <a href="http://www.althingi.is/altext/stjt/2019.081.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">…</a>
      </name>
    </art>
  </chapter>
  <chapter nr="t" type="temporary-clauses">
    <name>Ákvæði til bráðabirgða.</name>
    <art nr="I" number-type="roman" roman-nr="1">
      <nr-title>I.</nr-title>
      <subart nr="1">
        <sen>Þrátt fyrir ákvæði 23. gr. skal kærunefnd lausafjár- og þjónustukaupa hafa umboð til að veita álitsgerð í þeim málum sem hún hefur til meðferðar við gildistöku laga þessara.</sen>
      </subart>
    </art>
    <art nr="II" number-type="roman" roman-nr="2">
      <nr-title>II.</nr-title>
      <subart nr="1">
        <sen>Frá og með samþykkt laga þessara geta úrskurðaraðilar sótt um og hlotið viðurkenningu ráðherra í samræmi við ákvæði II. kafla.</sen>
        <sen>Ráðherra tilkynnir lögbundna og viðurkennda úrskurðaraðila í samræmi við ákvæði II. kafla frá og með samþykkt þessara laga.</sen>
      </subart>
    </art>
  </chapter>
</law>
