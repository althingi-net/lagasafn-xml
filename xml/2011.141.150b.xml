<?xml version="1.0" encoding="utf-8"?>
<law nr="141" parliament="150b" year="2011">
  <name>Safnalög</name>
  <num-and-date>
    <date>2011-09-28</date>
    <num>141</num>
    <original>2011 nr. 141 28. september</original>
  </num-and-date>
  <minister-clause>&lt;a href=&quot;http://www.althingi.is//dba-bin/ferill.pl?ltg=139&amp;amp;mnr=650&quot;&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href=&quot;http://www.althingi.is/altext/139/s/1152.html&quot;&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 1. janúar 2013. &lt;/b&gt; &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; mennta- og menningarmálaráðherra &lt;/b&gt; eða &lt;b&gt; mennta- og menningarmálaráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna &lt;a href=&quot;2018119.html&quot;&gt; hér. &lt;/a&gt;</minister-clause>
  <chapter nr="1" nr-type="roman" roman-nr="I">
    <nr-title>I. kafli.</nr-title>
    <name>Tilgangur, gildissvið og skilgreiningar.</name>
    <art nr="1">
      <nr-title>1. gr.</nr-title>
      <name>Tilgangur.</name>
      <subart nr="1">
        <sen>Í lögum þessum er kveðið á um skipulag safnastarfs í þeim tilgangi að efla starfsemi safna við varðveislu menningar- og náttúruarfs Íslands, tryggja að honum verði skilað óspilltum til komandi kynslóða, veita fólki aðgang að honum og stuðla að aukinni þekkingu á þessari arfleifð og skilningi á tengslum hennar við umheiminn.</sen>
      </subart>
    </art>
    <art nr="2">
      <nr-title>2. gr.</nr-title>
      <name>Gildissvið.</name>
      <subart nr="1">
        <sen>Lög þessi taka til safna í eigu ríkisins og til annarra safna sem eru viðurkennd samkvæmt lögum þessum.</sen>
      </subart>
      <subart nr="2">
        <sen>Lög þessi taka ekki til bóka- og skjalasafna.</sen>
      </subart>
    </art>
    <art nr="3">
      <nr-title>3. gr.</nr-title>
      <name>Hlutverk safna.</name>
      <subart nr="1">
        <sen>Söfn í skilningi laga þessara eru varanlegar stofnanir sem starfa í þágu almennings og eru ekki rekin í hagnaðarskyni.</sen>
        <sen>Þau skulu vera opin almenningi.</sen>
      </subart>
      <subart nr="2">
        <sen>Með söfnun, skráningu, varðveislu, rannsóknum, sýningum og annarri miðlun er það hlutverk safna að tryggja menningar- og náttúruarf Íslands, varpa ljósi á menningar-, náttúru- og listasögu landsins, styrkja safnkost og heimildasöfnun innan síns sérsviðs og gera safnkost sinn og heimildasöfn aðgengileg almenningi og fræðimönnum.</sen>
        <sen>Í starfi sínu skulu söfn hafa að leiðarljósi að auka lífsgæði manna með því að efla skilning á þróun og stöðu menningar, lista, náttúru eða vísinda.</sen>
      </subart>
      <subart nr="3">
        <sen>Söfn skulu stunda markvissa söfnun muna og heimilda til að safnkostur þeirra gefi sem heildstæðasta mynd af sérsviði þeirra.</sen>
      </subart>
    </art>
    <art nr="4">
      <nr-title>4. gr.</nr-title>
      <name>Höfuðsöfn, viðurkennd söfn og ábyrgðarsöfn.</name>
      <subart nr="1">
        <sen>Höfuðsöfn eru í eigu ríkisins og eru miðstöðvar safnastarfsemi hvert á sínu sviði.</sen>
        <sen>Þau eru stofnuð með lögum þar sem nánar er kveðið á um starfsemi þeirra.</sen>
      </subart>
      <subart nr="2">
        <sen>Viðurkennt safn er safn sem ráðherra hefur veitt viðurkenningu að fenginni tillögu safnaráðs.</sen>
        <sen>Slíkt safn hefur tiltekið starfssvið eða starfssvæði sem er tilgreint í stofnskjali þess.</sen>
      </subart>
      <subart nr="3">
        <sen>Ábyrgðarsafn er viðurkennt safn sem ráðherra hefur, að fenginni tillögu viðkomandi höfuðsafns, falið að bera ábyrgð á ákveðnum þáttum safnastarfs á tilteknu sviði eða landsvæði.</sen>
      </subart>
    </art>
    <art nr="5">
      <nr-title>5. gr.</nr-title>
      <name>Önnur safnatengd starfsemi, safnvísar, setur og sýningar.</name>
      <subart nr="1">
        <sen>Safnvísar sinna safnatengdri starfsemi en uppfylla ekki öll skilyrði sem söfn til að hljóta viðurkenningu skv. 10. gr.</sen>
      </subart>
      <subart nr="2">
        <sen>Setur sinna að jafnaði rannsóknum og miðlun fremur en söfnun og varðveislu.</sen>
      </subart>
      <subart nr="3">
        <sen>Sýningar eru sjálfstæðar rekstrareiningar sem sinna miðlun fremur en söfnun, varðveislu og rannsóknum.</sen>
      </subart>
      <subart nr="4">
        <sen>Safnvísar, setur og sýningar geta notið styrks úr safnasjóði til skilgreindra verkefna í samstarfi við viðurkennd söfn skv. 22. gr.</sen>
      </subart>
    </art>
  </chapter>
  <chapter nr="2" nr-type="roman" roman-nr="II">
    <nr-title>II. kafli.</nr-title>
    <name>Skipulag.</name>
    <art nr="6">
      <nr-title>6. gr.</nr-title>
      <name>Yfirstjórn og framkvæmd.</name>
      <subart nr="1">
        <sen>Ráðherra fer með yfirstjórn þeirra mála sem lög þessi ná til.</sen>
      </subart>
      <subart nr="2">
        <sen>Safnaráð er ráðherra og öðrum stjórnvöldum til ráðgjafar um málefni safna.</sen>
      </subart>
    </art>
    <art nr="7">
      <nr-title>7. gr.</nr-title>
      <name>Safnaráð.</name>
      <subart nr="1">
        <sen>Ráðherra skipar safnaráð til fjögurra ára í senn.</sen>
        <sen>Samband íslenskra sveitarfélaga tilnefnir einn fulltrúa, Félag íslenskra safna og safnmanna einn fulltrúa og Íslandsdeild Alþjóðaráðs safna (ICOM) einn fulltrúa.</sen>
        <sen>Ráðherra skipar tvo fulltrúa án tilnefningar og skal annar þeirra vera formaður en varaformaður skal skipaður úr hópi nefndarmanna.</sen>
        <sen>Varamenn skulu skipaðir með sama hætti.</sen>
        <sen>Ekki er heimilt að skipa sama mann aðalmann í safnaráð lengur en tvö samfelld starfstímabil.</sen>
        <sen>Fulltrúar í safnaráði og varamenn þeirra skulu hafa sérþekkingu á safnamálum og reynslu eða menntun sem nýtist á þessu sviði.</sen>
      </subart>
      <subart nr="2">
        <sen>Safnaráð hefur eftirfarandi hlutverk:</sen>
        <numart nr="a" type="alphabet">
          <nr-title>a.</nr-title>
          <sen>að hafa eftirlit með safnastarfsemi í landinu,</sen>
        </numart>
        <numart nr="b" type="alphabet">
          <nr-title>b.</nr-title>
          <sen>að vinna að stefnumörkun um safnastarf í samvinnu við höfuðsöfn sem send er ráðherra til samþykktar,</sen>
        </numart>
        <numart nr="c" type="alphabet">
          <nr-title>c.</nr-title>
          <sen>að fjalla um stofnskrár eða samþykktir safna og staðfesta þær,</sen>
        </numart>
        <numart nr="d" type="alphabet">
          <nr-title>d.</nr-title>
          <sen>að fjalla um viðurkenningu safna og afturköllun viðurkenningar áður en tillögur þar að lútandi eru sendar ráðherra,</sen>
        </numart>
        <numart nr="e" type="alphabet">
          <nr-title>e.</nr-title>
          <sen>að setja skilmála um húsnæði safna, þar á meðal staðla um aðgengi og öryggismál þeirra,</sen>
        </numart>
        <numart nr="f" type="alphabet">
          <nr-title>f.</nr-title>
          <sen>að setja skilmála um staðla fyrir skráningarkerfi safna og viðurkenningu á skráningarkerfum,</sen>
        </numart>
        <numart nr="g" type="alphabet">
          <nr-title>g.</nr-title>
          <sen>að veita viðkomandi höfuðsafni umsögn um erindi er varða ráðstöfun eða förgun safngripa,</sen>
        </numart>
        <numart nr="h" type="alphabet">
          <nr-title>h.</nr-title>
          <sen>að leggja mat á þörf fagsviðs eða landsvæðis fyrir sérstakt ábyrgðarsafn og fjalla um tillögu þar að lútandi áður en höfuðsafn sendir hana ráðherra,</sen>
        </numart>
        <numart nr="i" type="alphabet">
          <nr-title>i.</nr-title>
          <sen>að setja safnasjóði úthlutunarreglur sem ráðherra staðfestir,</sen>
        </numart>
        <numart nr="j" type="alphabet">
          <nr-title>j.</nr-title>
          <sen>að veita umsögn um styrkumsóknir úr safnasjóði,</sen>
        </numart>
        <numart nr="k" type="alphabet">
          <nr-title>k.</nr-title>
          <sen>að sinna öðrum verkefnum á sviði safnamála samkvæmt nánari ákvörðun ráðherra.</sen>
        </numart>
      </subart>
      <subart nr="3">
        <sen>Forstöðumenn höfuðsafna sitja fundi safnaráðs stöðu sinnar vegna.</sen>
      </subart>
      <subart nr="4">
        <sen>Ráðherra ákveður aðsetur safnaráðs.</sen>
      </subart>
      <subart nr="5">
        <sen>Kostnaður af starfsemi safnaráðs greiðist úr safnasjóði.</sen>
      </subart>
    </art>
    <art nr="8">
      <nr-title>8. gr.</nr-title>
      <name>Höfuðsöfn.</name>
      <subart nr="1">
        <sen>Höfuðsöfn eru þrjú: Listasafn Íslands, Náttúruminjasafn Íslands og Þjóðminjasafn Íslands.</sen>
        <sen>Þau eru öðrum söfnum til ráðgjafar og skulu stuðla að samvinnu safna og samræmdri safnastefnu hvert á sínu sviði.</sen>
      </subart>
      <subart nr="2">
        <sen>Höfuðsöfn skulu hafa forustu í málefnum safna á sínu sviði, stuðla að eflingu og samræmi í safnastarfi og leiða faglegt samstarf safna og annarra aðila.</sen>
        <sen>Höfuðsöfn skulu leitast við að efla og auka þekkingu og færni starfsfólks safna.</sen>
      </subart>
      <subart nr="3">
        <sen>Höfuðsöfn skulu annast kynningu á sérsviði sínu innan lands og utan.</sen>
      </subart>
      <subart nr="4">
        <sen>Safnkostur höfuðsafna skal vera undirstaða fræðslu- og sýningarstarfs þeirra.</sen>
        <sen>Hann skal jafnframt vera aðgengilegur til rannsókna.</sen>
      </subart>
      <subart nr="5">
        <sen>Höfuðsöfn mega ekki taka við gjöfum sem kvaðir fylgja.</sen>
        <sen>Ráðherra getur veitt undanþágu frá þessu ákvæði ef sérstök rök mæla með því.</sen>
      </subart>
    </art>
  </chapter>
  <chapter nr="3" nr-type="roman" roman-nr="III">
    <nr-title>III. kafli.</nr-title>
    <name>Viðurkennd söfn.</name>
    <art nr="9">
      <nr-title>9. gr.</nr-title>
      <name>Viðurkenning.</name>
      <subart nr="1">
        <sen>Ráðherra veitir safni viðurkenningu að fenginni tillögu safnaráðs.</sen>
        <sen>Öll söfn nema höfuðsöfn þurfa að sækja um viðurkenningu vilji þau falla undir ákvæði laga þessara.</sen>
        <sen>Umsókn um viðurkenningu safns skal beint til safnaráðs.</sen>
        <sen>Í umsókn skulu koma fram upplýsingar um starfssvið, rekstrarform, eignarhald, fjármögnun og árlegan rekstrarkostnað ásamt stofnskrá eða samþykkt safnsins og önnur þau skilyrði viðurkenningar sem tilgreind eru í 10. gr.</sen>
      </subart>
      <subart nr="2">
        <sen>Ráðherra getur afturkallað viðurkenningu safns að fenginni tillögu safnaráðs telji ráðið að safnið uppfylli ekki lengur skilyrði viðurkenningar.</sen>
      </subart>
      <subart nr="3">
        <sen>Viðurkennt safn á rétt á að nota ákveðið einkennismerki, sem safnaráð hefur látið útbúa.</sen>
        <sen>Safni sem svipt hefur verið viðurkenningu er óheimilt að nota einkennismerki viðurkenndra safna.</sen>
      </subart>
      <subart nr="4">
        <sen>Viðurkennt safn getur sótt um styrk úr safnasjóði.</sen>
      </subart>
    </art>
    <art nr="10">
      <nr-title>10. gr.</nr-title>
      <name>Skilyrði viðurkenningar.</name>
      <subart nr="1">
        <sen>Safn skal uppfylla eftirfarandi skilyrði til að öðlast viðurkenningu:</sen>
        <numart nr="1" type="numeric">
          <nr-title>1.</nr-title>
          <sen>Safn skal vera í eigu opinberra aðila, sjálfseignarstofnunar, félags eða fyrirtækis sem tryggir safninu fjárhagsgrundvöll fyrir eðlilega starfsemi þess og skipar því stjórn.</sen>
          <sen>Safn skal ekki rekið í hagnaðarskyni.</sen>
        </numart>
        <numart nr="2" type="numeric">
          <nr-title>2.</nr-title>
          <sen>Safn skal hafa sjálfstæðan fjárhag, aðskilinn frá öðrum rekstri eiganda.</sen>
          <sen>Reikningar safns skulu vera áritaðir af löggiltum endurskoðanda.</sen>
          <sen>Það skal árlega senda skýrslu um starfsemi sína og fjárhagslegt uppgjör til safnaráðs.</sen>
        </numart>
        <numart nr="3" type="numeric">
          <nr-title>3.</nr-title>
          <sen>Safn skal starfa eftir stofnskrá eða samþykkt sem safnaráð hefur staðfest, sbr. 7. gr.</sen>
          <sen>Í stofnskrá eða samþykkt skal tilgreina viðfangsefni og starfssvæði safnsins.</sen>
          <sen>Stofnskrá eða samþykkt viðurkennds safns skal birt í B-deild Stjórnartíðinda.</sen>
        </numart>
        <numart nr="4" type="numeric">
          <nr-title>4.</nr-title>
          <sen>Safn skal starfa í samræmi við skilmála safnaráðs um húsnæði, öryggismál, skráningarkerfi og faglega starfsemi.</sen>
          <sen>Upplýsingar um skráða gripi í varðveislu safns skulu vera aðgengilegar almenningi.</sen>
        </numart>
        <numart nr="5" type="numeric">
          <nr-title>5.</nr-title>
          <sen>Safn skal veita skólanemendum sem heimsækja safnið í skipulögðum námsferðum aðgang án gjaldtöku.</sen>
        </numart>
        <numart nr="6" type="numeric">
          <nr-title>6.</nr-title>
          <sen>Aðgengi að húsnæði safns skal vera í samræmi við lög og reglugerðir og eins mikið tillit tekið til þarfa fólks með fötlun og kostur er.</sen>
        </numart>
        <numart nr="7" type="numeric">
          <nr-title>7.</nr-title>
          <sen>Safn skal starfa í samræmi við siðareglur Alþjóðaráðs safna (ICOM) og ákvæði laga.</sen>
        </numart>
        <numart nr="8" type="numeric">
          <nr-title>8.</nr-title>
          <sen>Forstöðumaður safns skal hafa menntun á ábyrgðarsviði safnsins eða hafa aflað sér hliðstæðrar hæfni á annan hátt.</sen>
        </numart>
      </subart>
    </art>
    <art nr="11">
      <nr-title>11. gr.</nr-title>
      <name>Stofnstyrkir.</name>
      <subart nr="1">
        <sen>Heimilt er að veita viðurkenndu safni styrk úr ríkissjóði til að mæta stofnkostnaði.</sen>
        <sen>Til að styrkur komi til álita skal fylgja skilmálum er safnaráð setur um húsnæði safna.</sen>
        <sen>Þeir skilmálar skulu m.a. kveða á um öryggi og varðveislu safngripa.</sen>
      </subart>
      <subart nr="2">
        <sen>Framlagið skal innt af hendi samkvæmt sérstökum samningi og greiðsluáætlun sem stjórnendur safnsins gera við ráðuneyti áður en framkvæmdir hefjast eða kaupsamningur er gerður.</sen>
        <sen>Sé þessum formlegu kröfum ekki fylgt á safnið ekki kost á stofnstyrk úr ríkissjóði í samræmi við ákvæði greinarinnar.</sen>
      </subart>
      <subart nr="3">
        <sen>Fyrir undirritun samnings um framlag ríkisins samkvæmt þessari grein skal viðkomandi safn leggja fram staðfestingu á því að annar stofnkostnaður sé tryggður.</sen>
      </subart>
      <subart nr="4">
        <sen>Fjárveitingar til stofnstyrkja samkvæmt þessari grein eru háðar ákvörðun Alþingis um framlög í fjárlögum.</sen>
      </subart>
    </art>
    <art nr="12">
      <nr-title>12. gr.</nr-title>
      <name>Lok starfsemi og ráðstöfun eigna og safnkosts.</name>
      <subart nr="1">
        <sen>Í stofnskrá eða samþykkt viðurkennds safns skal kveðið á um ráðstöfun eigna þess og safnkosts verði safnið lagt niður eða rekstrarformi þess breytt.</sen>
        <sen>Hafi viðurkennt safn notið opinberra styrkja skv. 11. eða 22. gr. skal safnkosti þess ráðstafað í samræmi við fyrirmæli stofnskrár eða samþykkta og í samráði við viðkomandi höfuðsafn.</sen>
        <sen>Öðrum eigum skal ráðstafað að höfðu samráði við ráðuneyti.</sen>
      </subart>
    </art>
  </chapter>
  <chapter nr="4" nr-type="roman" roman-nr="IV">
    <nr-title>IV. kafli.</nr-title>
    <name>Ábyrgðarsöfn.</name>
    <art nr="13">
      <nr-title>13. gr.</nr-title>
      <name>Skilgreining og hlutverk.</name>
      <subart nr="1">
        <sen>Ráðherra getur, að fenginni tillögu viðkomandi höfuðsafns, falið viðurkenndu safni að bera faglega ábyrgð á ákveðnum þáttum safnastarfs.</sen>
        <sen>Ábyrgð safnsins getur náð til afmarkaðs sviðs eða tiltekins landsvæðis.</sen>
      </subart>
      <subart nr="2">
        <sen>Ábyrgðarsafn skal starfa í nánu samráði við höfuðsafn á viðkomandi safnasviði.</sen>
      </subart>
      <subart nr="3">
        <sen>Ábyrgðarsafn skal veita öðrum söfnum, safnvísum, setrum og sýningum á sínu sviði eða landsvæði ráðgjöf og leiðbeiningar eftir því sem kostur er.</sen>
      </subart>
      <subart nr="4">
        <sen>Forstöðumaður ábyrgðarsafns skal vera í fullu starfi og hafa háskólamenntun og staðgóða þekkingu á sviði safnsins eða hafa aflað sér hliðstæðrar hæfni á annan hátt.</sen>
        <sen>Safnið skal að auki hafa hið minnsta einn starfsmann með menntun eða staðgóða þekkingu og reynslu á ábyrgðarsviði safnsins.</sen>
      </subart>
      <subart nr="5">
        <sen>Nánar skal kveðið á um verkefni, ábyrgðarsvið og fjárveitingar í tímabundnum samningi milli ráðuneytis, hlutaðeigandi safns og viðkomandi höfuðsafns.</sen>
      </subart>
    </art>
  </chapter>
  <chapter nr="5" nr-type="roman" roman-nr="V">
    <nr-title>V. kafli.</nr-title>
    <name>Viðurkennd söfn og starfsemi þeirra.</name>
    <art nr="14">
      <nr-title>14. gr.</nr-title>
      <name>Starfsemi.</name>
      <subart nr="1">
        <sen>Söfn samkvæmt lögum þessum eru með fastan rekstur og eru rekin til að þjóna íslensku samfélagi.</sen>
        <sen>Þau eru opin almenningi og safna, varðveita, rannsaka og miðla því sem er til vitnis um manninn, sögu hans og menningu, náttúru og umhverfi í nafni samfélagsins og til framgangs þess.</sen>
        <sen>Þau skulu hafa að leiðarljósi að efla skilning á þróun og stöðu menningar, lista, náttúru eða vísinda.</sen>
      </subart>
      <subart nr="2">
        <sen>Söfn skulu leitast við að efla faglegt starf á sínu sviði og standast lágmarkskröfur um söfnun, skráningu, varðveislu, rannsóknir og miðlun.</sen>
        <sen>Þau skulu skila stefnumörkun um starfsemi sína til viðeigandi höfuðsafns á fjögurra ára fresti.</sen>
      </subart>
      <subart nr="3">
        <sen>Söfn skulu taka þátt í faglegu samstarfi svæðisbundið, á landsvísu og á alþjóðavettvangi eftir því sem við verður komið.</sen>
      </subart>
    </art>
    <art nr="15">
      <nr-title>15. gr.</nr-title>
      <name>Lán safngripa.</name>
      <subart nr="1">
        <sen>Söfnum er heimilt að lána tímabundið gripi eða verk til annarra safna eða stofnana, á sýningar eða til rannsókna.</sen>
        <sen>Höfundur á alltaf rétt á að fá verk sín lánuð á eigin sýningar.</sen>
      </subart>
      <subart nr="2">
        <sen>Tryggilega skal gengið frá varðveislu safngripa sem eru lánaðir og þeir tryggðir eftir því sem forstöðumaður viðkomandi safns ákveður.</sen>
      </subart>
    </art>
    <art nr="16">
      <nr-title>16. gr.</nr-title>
      <name>Ráðstöfun safngripa.</name>
      <subart nr="1">
        <sen>Hafi viðurkennt safn notið opinberra styrkja skv. 11. eða 22. gr. skal safnkosti þess ráðstafað í samræmi við fyrirmæli stofnskrár eða samþykkta og í samráði við viðkomandi höfuðsafn.</sen>
      </subart>
    </art>
    <art nr="17">
      <nr-title>17. gr.</nr-title>
      <name>Förgun safngripa.</name>
      <subart nr="1">
        <sen>Óheimilt er að farga safngripum nema ríkar ástæður séu til.</sen>
        <sen>Heimilt er að grisja safnkost á grundvelli grisjunaráætlunar sem höfuðsafn samþykkir.</sen>
      </subart>
      <subart nr="2">
        <sen>Það höfuðsafn sem í hlut á tekur ákvörðun um förgun safngripa að fenginni umsögn safnaráðs.</sen>
      </subart>
    </art>
    <art nr="18">
      <nr-title>18. gr.</nr-title>
      <name>Notkun mynda af safngripum.</name>
      <subart nr="1">
        <sen>Ekki má nota myndir af gripum eða verkum safna sem vörumerki eða í auglýsingaskyni og ekki heldur gera af þeim myndir eða eftirlíkingar nema með leyfi viðkomandi forstöðumanns, enda sé gætt réttar rétthafa samkvæmt höfundalögum.</sen>
      </subart>
    </art>
    <art nr="19">
      <nr-title>19. gr.</nr-title>
      <name>Gjaldtökuheimild.</name>
      <subart nr="1">
        <sen>Öllum söfnum sem lög þessi taka til skv. 2. gr. er heimilt að taka aðgangseyri.</sen>
        <sen>Þá er þeim heimilt að taka gjald fyrir þjónustu sína, svo sem lán á munum, ljósmyndun muna, afrit af ljósmyndum, sérunnar munaskrár og úttak tölvugagna, sérfræðilega heimildaþjónustu, fjölföldun og hvers konar aðra þjónustu til að standa straum af kostnaði.</sen>
        <sen>Söfnin setja gjaldskrá um framangreinda gjaldtöku.</sen>
      </subart>
      <subart nr="2">
        <sen>Ákvörðun um aðgangseyri og aðra gjaldtöku annarra safna er í höndum eigenda þeirra.</sen>
      </subart>
    </art>
    <art nr="20">
      <nr-title>20. gr.</nr-title>
      <name>Gjafir og fjárframlög.</name>
      <subart nr="1">
        <sen>Um frádrátt af tekjuskatti vegna gjafa eða fjárframlaga til safna fer samkvæmt lögum um tekjuskatt.</sen>
      </subart>
    </art>
  </chapter>
  <chapter nr="6" nr-type="roman" roman-nr="VI">
    <nr-title>VI. kafli.</nr-title>
    <name>Safnasjóður.</name>
    <art nr="21">
      <nr-title>21. gr.</nr-title>
      <name>Hlutverk og skipulag.</name>
      <subart nr="1">
        <sen>Hlutverk safnasjóðs er að efla starfsemi safna sem undir lög þessi falla.</sen>
        <sen>Í þeim tilgangi getur sjóðurinn styrkt rekstur og skilgreind verkefni viðurkenndra safna, samstarfsverkefni slíkra safna innbyrðis og önnur verkefni.</sen>
        <sen>Sjóðnum er heimilt að styrkja aðra starfsemi til að efla faglegt safnastarf, m.a. rannsóknir á starfssviði sjóðsins og miðlun upplýsinga um þær.</sen>
      </subart>
      <subart nr="2">
        <sen>Safnasjóði er heimilt að verja allt að 40% af ráðstöfunarfé sínu í styrki til að efla rekstur viðurkenndra safna.</sen>
      </subart>
      <subart nr="3">
        <sen>Tekjur safnasjóðs eru:</sen>
        <numart nr="a" type="alphabet">
          <nr-title>a.</nr-title>
          <sen>framlag ríkissjóðs eftir því sem ákveðið er í fjárlögum,</sen>
        </numart>
        <numart nr="b" type="alphabet">
          <nr-title>b.</nr-title>
          <sen>önnur framlög.</sen>
        </numart>
      </subart>
    </art>
    <art nr="22">
      <nr-title>22. gr.</nr-title>
      <name>Styrkveitingar.</name>
      <subart nr="1">
        <sen>Styrkir úr safnasjóði eru ákveðnir í samræmi við úthlutunarreglur sjóðsins, sbr. i-lið 2. mgr. 7. gr.</sen>
      </subart>
      <subart nr="2">
        <sen>Viðurkennd söfn önnur en söfn í eigu ríkisins geta sótt um rekstrarstyrki til sjóðsins til að efla starfsemi sína.</sen>
      </subart>
      <subart nr="3">
        <sen>Öll viðurkennd söfn geta sótt um styrki til skilgreindra verkefna.</sen>
      </subart>
      <subart nr="4">
        <sen>Önnur söfn, safnvísar, setur og sýningar geta notið styrks úr safnasjóði til skilgreindra verkefna í samstarfi við viðurkennd söfn.</sen>
        <sen>Skal hið viðurkennda safn vera aðalumsækjandi og ábyrgðaraðili verkefnisins.</sen>
        <sen>Höfuðsöfn og önnur söfn sem eru rekin af ríkinu geta átt aðild að slíkum verkefnum.</sen>
      </subart>
      <subart nr="5">
        <sen>Safnasjóður getur veitt styrki til alþjóðlegra verkefna sem viðurkennd söfn eru þátttakendur í.</sen>
      </subart>
      <subart nr="6">
        <sen>Heimilt er að krefjast endurgreiðslu hafi verkefni sem hlotið hefur styrk ekki verið unnið í samræmi við umsókn og þau gögn sem styrkveiting var byggð á, hafi verkefnið ekki verið unnið samkvæmt skilmálum sjóðsins eða lokaskýrslu ekki verið skilað innan árs frá áætluðum lokum verkefnis.</sen>
      </subart>
      <subart nr="7">
        <sen>Ráðherra úthlutar styrkjum úr safnasjóði að fengnum tillögum safnaráðs.</sen>
      </subart>
    </art>
  </chapter>
  <chapter nr="7" nr-type="roman" roman-nr="VII">
    <nr-title>VII. kafli.</nr-title>
    <name>Almenn ákvæði.</name>
    <art nr="23">
      <nr-title>23. gr.</nr-title>
      <name>Setning reglugerða.</name>
      <subart nr="1">
        <sen>Ráðherra setur með reglugerð nánari ákvæði um framkvæmd II., III., V. og VI. kafla laga þessara.</sen>
      </subart>
      <footnotes>
        <footnote nr="1">
          <footnote-sen>&lt;a href=&quot;https://www.reglugerd.is/reglugerdir/allar/nr/900-2013&quot;&gt;Rg. 900/2013&lt;/a&gt;.</footnote-sen>
          <location type="pointer">
            <chapter>7</chapter>
            <art>23</art>
            <subart>1</subart>
            <sen after-mark=" nánari ákvæði um framkvæmd II., III., V. og VI. kafla laga þessara.$" before-mark="^Ráðherra setur með reglugerð ">1</sen>
          </location>
        </footnote>
      </footnotes>
    </art>
    <art nr="24">
      <nr-title>24. gr.</nr-title>
      <name>Gildistaka.</name>
      <subart nr="1">
        <sen>Lög þessi taka gildi 1. janúar 2013.</sen>
        <sen>
          <a href="http://www.althingi.is/altext/stjt/2011.141.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">…</a>
        </sen>
      </subart>
    </art>
    <art nr="Ákvæði til bráðabirgða">
      <nr-title>Ákvæði til bráðabirgða.</nr-title>
      <subart nr="1">
        <sen>Fram til 1. janúar 2013 er ráðherra heimilt að undirbúa gildistöku laga þessara.</sen>
      </subart>
      <subart nr="2">
        <sen>Umboð safnaráðs sem skipað er samkvæmt gildandi lögum fellur niður við gildistöku laga þessara.</sen>
      </subart>
      <subart nr="3">
        <sen>Viðurkenning safna í samræmi við ákvæði eldri laga heldur gildi sínu í eitt ár frá gildistöku laga þessara.</sen>
      </subart>
    </art>
  </chapter>
</law>
