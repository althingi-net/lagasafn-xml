<?xml version="1.0" encoding="utf-8"?>
<law nr="43" parliament="150b" year="2019">
  <name>Lög um þungunarrof</name>
  <num-and-date>
    <date>2019-05-22</date>
    <num>43</num>
    <original>2019 nr. 43 22. maí</original>
  </num-and-date>
  <minister-clause>&lt;a href=&quot;http://www.althingi.is//dba-bin/ferill.pl?ltg=149&amp;amp;mnr=393&quot;&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href=&quot;http://www.althingi.is/altext/149/s/0521.html&quot;&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 1. september 2019. &lt;/b&gt; &lt;/small&gt;</minister-clause>
  <chapter nr="1" nr-type="roman" roman-nr="I">
    <nr-title>I. kafli.</nr-title>
    <name>Markmið, gildissvið og orðskýringar.</name>
    <art nr="1">
      <nr-title>1. gr.</nr-title>
      <name>Markmið og gildissvið.</name>
      <subart nr="1">
        <sen>Markmið laga þessara er að tryggja að sjálfsforræði kvenna sem óska eftir þungunarrofi sé virt með því að veita þeim öruggan aðgang að heilbrigðisþjónustu.</sen>
      </subart>
      <subart nr="2">
        <sen>Ákvæði laga þessara gilda um rétt kvenna til þungunarrofs, sem og um framkvæmd þungunarrofs og heilbrigðisþjónustu vegna þess, en ekki um tilvik þar sem um nauðsynlega læknismeðferð er að ræða enda þótt fósturlát hljótist af.</sen>
      </subart>
      <subart nr="3">
        <sen>Ákvæði laga þessara gilda einnig um fósturfækkun.</sen>
      </subart>
    </art>
    <art nr="2">
      <nr-title>2. gr.</nr-title>
      <name>Orðskýringar.</name>
      <subart nr="1">
        <sen>Í lögum þessum merkir:</sen>
        <numart nr="1" type="numeric">
          <nr-title>1.</nr-title>
          <name>Fósturfækkun:</name>
          <sen>Þegar læknisfræðilegum aðferðum er beitt við að fækka fóstrum hjá konu sem er þunguð af fleiri en einu fóstri.</sen>
        </numart>
        <numart nr="2" type="numeric">
          <nr-title>2.</nr-title>
          <name>Heilbrigðisþjónusta vegna þungunarrofs:</name>
          <sen>Hvers konar heilbrigðisþjónusta sem veitt er þungaðri konu í tengslum við þungunarrof, þar á meðal fræðsla, ráðgjöf og framkvæmd þungunarrofs með lyfjagjöf eða annarri læknisaðgerð.</sen>
        </numart>
        <numart nr="3" type="numeric">
          <nr-title>3.</nr-title>
          <name>Þungunarrof:</name>
          <sen>Lyfjagjöf eða önnur læknisaðgerð sem framkvæmd er að beiðni konu í því skyni að rjúfa þungun.</sen>
        </numart>
      </subart>
    </art>
  </chapter>
  <chapter nr="2" nr-type="roman" roman-nr="II">
    <nr-title>II. kafli.</nr-title>
    <name>Þungunarrof og heilbrigðisþjónusta vegna þungunarrofs.</name>
    <art nr="3">
      <nr-title>3. gr.</nr-title>
      <name>Réttindi kvenna við þungunarrof.</name>
      <subart nr="1">
        <sen>Konur eiga rétt á fullkomnustu heilbrigðisþjónustu sem á hverjum tíma eru tök á að veita í tengslum við þungunarrof í samræmi við ákvæði laga þessara, laga um heilbrigðisþjónustu, laga um réttindi sjúklinga og annarra laga eftir því sem við á.</sen>
      </subart>
    </art>
    <art nr="4">
      <nr-title>4. gr.</nr-title>
      <name>Heimild til þungunarrofs.</name>
      <subart nr="1">
        <sen>Kona, sem óskar þess, á rétt á að fá þungun sína rofna fram að lokum 22. viku þungunar.</sen>
        <sen>Þungunarrof skal ætíð framkvæmt eins fljótt og auðið er og helst fyrir lok 12. viku þungunar.</sen>
      </subart>
      <subart nr="2">
        <sen>Skorist heilbrigðisstarfsmaður undan framkvæmd þungunarrofs á grundvelli 14. gr. laga um heilbrigðisstarfsmenn, nr. 34/2012, skal tryggt að kona njóti réttinda skv. 1. mgr.</sen>
      </subart>
      <subart nr="3">
        <sen>Einungis er heimilt að framkvæma þungunarrof eftir lok 22. viku þungunar ef lífi þungaðrar konu er stefnt í hættu við áframhaldandi þungun eða ef fóstur telst ekki lífvænlegt til frambúðar.</sen>
        <sen>Staðfesting tveggja lækna skal liggja fyrir þess efnis að fóstur teljist ekki lífvænlegt til frambúðar.</sen>
      </subart>
    </art>
    <art nr="5">
      <nr-title>5. gr.</nr-title>
      <name>Heimild til þungunarrofs hjá stúlku sem er ólögráða fyrir æsku sakir.</name>
      <subart nr="1">
        <sen>Heimilt er að rjúfa þungun samkvæmt ákvæðum laga þessara hjá stúlku sem er ólögráða fyrir æsku sakir, að hennar beiðni, án samþykkis foreldra eða forráðamanna.</sen>
        <sen>Í tengslum við þungunarrof skal henni boðin fræðsla og ráðgjöf um getnaðarvarnir.</sen>
      </subart>
    </art>
    <art nr="6">
      <nr-title>6. gr.</nr-title>
      <name>Heilbrigðisþjónusta vegna þungunarrofs.</name>
      <subart nr="1">
        <sen>Tryggja skal aðgang að heilbrigðisþjónustu vegna þungunarrofs í öllum heilbrigðisumdæmum landsins, sbr. lög um heilbrigðisþjónustu, að lágmarki fram að lokum 12. viku þungunar.</sen>
      </subart>
    </art>
    <art nr="7">
      <nr-title>7. gr.</nr-title>
      <name>Framkvæmd þungunarrofs.</name>
      <subart nr="1">
        <sen>Þungunarrof með læknisaðgerð skal framkvæmt á sjúkrahúsi eða á heilbrigðisstofnun undir handleiðslu sérfræðings á sviði kvenlækninga eða sérfræðings í almennum skurðlækningum með reynslu og þjálfun í tæmingu á legi.</sen>
        <sen>Þá er heimilt að framkvæma þungunarrof með lyfjagjöf á starfsstöðvum lækna sem landlæknir hefur eftirlit með, sbr. lög um landlækni og lýðheilsu, fram að lokum 12. viku þungunar.</sen>
      </subart>
    </art>
    <art nr="8">
      <nr-title>8. gr.</nr-title>
      <name>Fræðsla og ráðgjöf.</name>
      <subart nr="1">
        <sen>Áður en þungun er rofin skal kona eiga kost á fræðslu og ráðgjöf læknis, hjúkrunarfræðings, ljósmóður og félagsráðgjafa, eftir því sem þörf krefur.</sen>
        <sen>Þá skal veita konu upplýsingar um áhættu samfara aðgerðinni, sbr. 5. gr. laga um réttindi sjúklinga, nr. 74/1997, frá þeim lækni sem framkvæmir aðgerðina eða lækni með sérhæfingu á sviði þungunarrofs.</sen>
        <sen>Eftir þungunarrof skal kona eiga kost á stuðningsviðtali.</sen>
      </subart>
      <subart nr="2">
        <sen>Öll fræðsla og ráðgjöf í tengslum við þungunarrof skal veitt á óhlutdrægan hátt og byggjast á gagnreyndri þekkingu með virðingu fyrir mannréttindum og með mannlega reisn að leiðarljósi.</sen>
      </subart>
    </art>
  </chapter>
  <chapter nr="3" nr-type="roman" roman-nr="III">
    <nr-title>III. kafli.</nr-title>
    <name>Almenn ákvæði.</name>
    <art nr="9">
      <nr-title>9. gr.</nr-title>
      <name>Gjaldtaka.</name>
      <subart nr="1">
        <sen>Heilbrigðisþjónusta vegna þungunarrofs skal vera gjaldfrjáls fyrir konur sem eru sjúkratryggðar samkvæmt lögum um sjúkratryggingar.</sen>
      </subart>
    </art>
    <art nr="10">
      <nr-title>10. gr.</nr-title>
      <name>Skrá um þungunarrof.</name>
      <subart nr="1">
        <sen>Embætti landlæknis skal halda rafræna, ópersónugreinanlega skrá yfir öll þungunarrof.</sen>
      </subart>
    </art>
    <art nr="11">
      <nr-title>11. gr.</nr-title>
      <name>Viðurlög.</name>
      <subart nr="1">
        <sen>Um brot gegn ákvæðum laga þessara fer samkvæmt almennum hegningarlögum og lögum um heilbrigðisstarfsmenn, eftir því sem við á.</sen>
      </subart>
    </art>
    <art nr="12">
      <nr-title>12. gr.</nr-title>
      <name>Gildistaka.</name>
      <subart nr="1">
        <sen>Lög þessi öðlast gildi 1. september 2019.</sen>
      </subart>
    </art>
    <art nr="13">
      <nr-title>13. gr.</nr-title>
      <name>
        Breyting á öðrum lögum.
        <a href="http://www.althingi.is/altext/stjt/2019.043.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">…</a>
      </name>
    </art>
  </chapter>
</law>
