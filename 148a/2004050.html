<!DOCTYPE html>
<html><head>
<title>2004  nr. 50  25. maí/ Lög um siglingavernd</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. janúar 2018.&nbsp;&nbsp;Útgáfa 148a.&nbsp;&nbsp;Prenta í <a href="/lagasafn/pdf/148a/2004050.pdf">tveimur dálkum</a>.</small>
</small><hr>
<h2> Lög um siglingavernd </h2><p style='text-align:center'><strong>2004  nr. 50  25. maí</strong></p><hr>
<a href="http://www.althingi.is//dba-bin/ferill.pl?ltg=130&amp;mnr=569"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/130/s/0859.html"><i>Frumvarp til laga.</i></a><br>
<br>
<small><b>Tóku gildi 14. júní 2004; komu til framkvæmda 1. júlí 2004.</b>  <em>Breytt með </em>
<a href="/altext/stjt/2007.018.html">l. 18/2007</a> (tóku gildi 13. mars 2007; <em>EES-samningurinn:</em> XIII. viðauki reglugerð 725/2004 og 884/2005, tilskipun 2005/65/EB), 
<a href="/altext/stjt/2010.162.html">l. 162/2010</a> (tóku gildi 1. jan. 2011), 
<a href="/altext/stjt/2011.126.html">l. 126/2011</a> (tóku gildi 30. sept. 2011) og 
<a href="/altext/stjt/2013.059.html">l. 59/2013</a> (tóku gildi 1. júlí 2013). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>samgöngu- og sveitarstjórnarráðherra</b> eða <b>samgöngu- og sveitarstjórnarráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2017084.html">hér.</a><hr><br><b>I. kafli.</b> <b>Almenn ákvæði.</b><br>
<span id="G1"></span><IMG SRC="/lagas/sk.jpg" HEIGHT=11 WIDTH=11 alt=""> <b>1. gr.</b> <em>Stjórn siglingaverndarmála.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G1M1"> [Ráðherra]<sup style="font-size:60%">1)</sup> fer með yfirstjórn siglingaverndarmála en [Samgöngustofa]<sup style="font-size:60%">2)</sup> með framkvæmd þeirra svo sem nánar er kveðið á um í lögum þessum og reglugerðum settum samkvæmt þeim.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 385. gr.</a> <sup style="font-size:60%">2)</sup><a href="/altext/stjt/2013.059.html">L. 59/2013, 27. gr.</a> </small></i><br>
<span id="G2"></span><IMG SRC="/lagas/sk.jpg" HEIGHT=11 WIDTH=11 alt=""> <b>2. gr.</b> <em>[Markmið og gildissvið.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G2M1"> Markmið laga þessara er að tryggja vernd skipa, áhafna, farþega, farms og hafnaraðstöðu fyrir hvers kyns ógn af hryðjuverkum og öðrum ólögmætum aðgerðum.<br>
<IMG SRC="/lagas/hk.jpg" HEIGHT=11 WIDTH=11 alt="" id="G2M2"> Lög þessi gilda um eftirgreindar gerðir skipa ef þau eru notuð í millilandasiglingum:
<br>&nbsp;&nbsp;&nbsp;<span id="G2M2L1">a.</span> farþegaskip, þ.m.t. háhraðaför,<br>&nbsp;&nbsp;&nbsp;<span id="G2M2L2">b.</span> flutningaskip 500 brúttótonn eða stærri og<br>&nbsp;&nbsp;&nbsp;<span id="G2M2L3">c.</span> færanlega borpalla.<br>
<IMG SRC="/lagas/hk.jpg" HEIGHT=11 WIDTH=11 alt="" id="G2M3"> Lög þessi gilda einnig um farþegaskip og flutningaskip í innanlandssiglingum. Undanskilja má ákveðnar tegundir og flokka skipa í samræmi við ákvæði reglugerðar sem ráðherra setur.<br>
<IMG SRC="/lagas/hk.jpg" HEIGHT=11 WIDTH=11 alt="" id="G2M4"> Lög þessi gilda um útgerðir þeirra skipa sem nefnd eru í 2. og 3. mgr. og um hafnaraðstöðu þar sem slíkum skipum er þjónað.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.018.html">L. 18/2007, 1. gr.</a> </small></i><br>
<span id="G3"></span><IMG SRC="/lagas/sk.jpg" HEIGHT=11 WIDTH=11 alt=""> <b>3. gr.</b> <em>Skilgreiningar.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G3M1"> Í lögum þessum er merking hugtaka sem hér segir:
<br>&nbsp;&nbsp;&nbsp;<span id="G3M1L1">1.</span> <i>Siglingavernd:</i> Ráðstafanir samkvæmt ákvæðum alþjóðasamþykktar um öryggi mannslífa á hafinu (SOLAS 1974) auk alþjóðakóða (ISPS Code) um skipa- og hafnavernd:<br>&nbsp;&nbsp;&nbsp;<span id="G3M1L2">a.</span> <i>skipavernd:</i> forvarnir til að tryggja vernd skipa, áhafna, farþega og farms gegn hvers kyns ógn af hryðjuverkum eða öðrum ólögmætum aðgerðum;<br>&nbsp;&nbsp;&nbsp;<span id="G3M1L3">b.</span> <i>hafnavernd:</i> forvarnir til að tryggja vernd hafnaraðstöðu gegn hvers kyns ógn af hryðjuverkum eða öðrum ólögmætum aðgerðum;<br>&nbsp;&nbsp;&nbsp;<span id="G3M1L4">c.</span> <i>farmvernd:</i> forvarnir til að vernda farm gegn hvers kyns ógn af hryðjuverkum eða öðrum ólögmætum aðgerðum.<br>&nbsp;&nbsp;&nbsp;<span id="G3M1L5">2.</span> <i>Tilnefnt stjórnvald:</i> Sú stofnun eða það stjórnvald aðildarríkis sem falin er ábyrgð á framkvæmd siglingaverndar í höfnum og skipum.<br>&nbsp;&nbsp;&nbsp;<span id="G3M1L6">3.</span> <i>Hafnaraðstaða:</i> Staður skilgreindur af aðildarríki eða tilnefndu stjórnvaldi þar sem tengsl skips og hafnar eru, og sem uppfyllir skilyrði laga um siglingavernd.<br>&nbsp;&nbsp;&nbsp;<span id="G3M1L7">4.</span> <i>Áhættumat:</i> Mat á áhættu gagnvart ógnunum og váatvikum.<br>&nbsp;&nbsp;&nbsp;<span id="G3M1L8">5.</span> <i>Verndaráætlun:</i> Áætlun til að tryggja að gerðar séu ráðstafanir til að vernda hafnaraðstöðu, skip, einstaklinga og farm.<br>&nbsp;&nbsp;&nbsp;<span id="G3M1L9">6.</span> <i>Verndarfulltrúi:</i> Sá einstaklingur sem falin er gerð, framkvæmd, endurskoðun og viðhald verndaráætlunar.<br>&nbsp;&nbsp;&nbsp;<span id="G3M1L10">7.</span> <i>Vástig:</i> Segir til um hvert hættuástandið er þegar beita skal verndarráðstöfunum svo sem nánar er kveðið á um í alþjóðakóða (ISPS Code) um skipa- og hafnavernd.<br>&nbsp;&nbsp;&nbsp;<span id="G3M1L11">8.</span> <i>Verndaryfirlýsing:</i> Samkomulag um siglingavernd milli skipa og hafnaraðstöðu. Í samkomulaginu skal m.a. tilgreina verndarráðstafanir og ábyrgð hvors aðila um sig.<br>&nbsp;&nbsp;&nbsp;<span id="G3M1L12">[9.</span> <i>Umboðsmaður:</i> Sá sem annast milligöngu útgerðar eða leigutaka skips og stjórnvalda.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.018.html">L. 18/2007, 2. gr.</a> </small></i><br>
<span id="G4"></span><IMG SRC="/lagas/sk.jpg" HEIGHT=11 WIDTH=11 alt=""> <b>4. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G4M1"> [Samgöngustofa],<sup style="font-size:60%">1)</sup> ásamt tollyfirvöldum, ríkislögreglustjóra, Landhelgisgæslu, [vaktstöð siglinga],<sup style="font-size:60%">2)</sup> [útgerðum]<sup style="font-size:60%">2)</sup> og höfnum sem falla undir lög þessi, fer með framkvæmd siglingaverndar.<br>
<IMG SRC="/lagas/hk.jpg" HEIGHT=11 WIDTH=11 alt="" id="G4M2"> [Samgöngustofu]<sup style="font-size:60%">1)</sup> er heimilt að fela öðrum hæfum aðilum að annast einstaka þætti siglingaverndar.<br>
<IMG SRC="/lagas/hk.jpg" HEIGHT=11 WIDTH=11 alt="" id="G4M3"> [Samgöngustofa]<sup style="font-size:60%">1)</sup> ber m.a. ábyrgð á að:
<br>&nbsp;&nbsp;&nbsp;<span id="G4M3L1">a.</span> staðfesta áhættumat [útgerða]<sup style="font-size:60%">2)</sup> fyrir íslensk skip og áhættumat hafnaraðstöðu fyrir hafnir,<br>&nbsp;&nbsp;&nbsp;<span id="G4M3L2">b.</span> staðfesta verndaráætlanir [útgerða]<sup style="font-size:60%">2)</sup> fyrir íslensk skip og verndaráætlun hafnaraðstöðu fyrir hafnir,<br>&nbsp;&nbsp;&nbsp;<span id="G4M3L3">c.</span> staðfesta skipan verndarfulltrúa íslenskra skipa, útgerða og hafnaraðstöðu,<br>&nbsp;&nbsp;&nbsp;<span id="G4M3L4">d.</span> staðfesta skipan eftirlitsaðila og gefa út skírteini til eftirlitsmanna,<br>&nbsp;&nbsp;&nbsp;<span id="G4M3L5">e.</span> hafa eftirlit með virkni verndaráætlana íslenskra skipa og hafnaraðstöðu,<br>&nbsp;&nbsp;&nbsp;<span id="G4M3L6">f.</span> gefa út ferilskrá íslenskra skipa,<br>&nbsp;&nbsp;&nbsp;<span id="G4M3L7">g.</span> halda skrá um íslensk skip og hafnir sem hafa viðurkenndar verndaráætlanir,<br>&nbsp;&nbsp;&nbsp;<span id="G4M3L8">[h.</span> gert sé áhættumat vegna siglinga innan íslenskrar efnahagslögsögu,<br>&nbsp;&nbsp;&nbsp;<span id="G4M3L9">i.</span> gerð sé og viðhaldið Siglingaverndaráætlun Íslands.]<sup style="font-size:60%">2)</sup><br>
<IMG SRC="/lagas/hk.jpg" HEIGHT=11 WIDTH=11 alt="" id="G4M4"> Áður en [Samgöngustofa]<sup style="font-size:60%">1)</sup> staðfestir áhættumat og verndaráætlun skv. 3. mgr. skal hún leita umsagnar ríkislögreglustjóra. [Samgöngustofa]<sup style="font-size:60%">1)</sup> skal gæta þess að kröfum um leynd og varðveislu verndaráætlana og annarra trúnaðarupplýsinga sé fullnægt. [Samgöngustofa]<sup style="font-size:60%">1)</sup> annast öll samskipti við Alþjóðasiglingamálastofnunina um siglingavernd, þ.m.t. að senda lögboðnar tilkynningar o.s.frv.<br>
<IMG SRC="/lagas/hk.jpg" HEIGHT=11 WIDTH=11 alt="" id="G4M5"> [[Samgöngustofa]<sup style="font-size:60%">1)</sup> annast eftirlit með framkvæmd laga þessara og reglugerða sem settar eru á grundvelli þeirra. Við framkvæmd eftirlits með siglingavernd skal fulltrúum [Samgöngustofu]<sup style="font-size:60%">1)</sup> heimill aðgangur að skipum, hafnarsvæðum, mannvirkjum, búnaði, gögnum og skjölum eftir því sem telja má nauðsynlegt vegna eftirlitsins án undangengins dómsúrskurðar. Fulltrúar hafna, skipa og útgerða, sem lög þessi og reglur settar samkvæmt þeim taka til, skulu veita stofnuninni þá aðstoð sem þörf er á vegna eftirlits í þágu siglingaverndar. [Ráðherra]<sup style="font-size:60%">3)</sup> setur nánari reglur um framkvæmd eftirlits í þágu siglingaverndar.]<sup style="font-size:60%">2)</sup><br>
<IMG SRC="/lagas/hk.jpg" HEIGHT=11 WIDTH=11 alt="" id="G4M6"> [Ríkislögreglustjóri ákveður vástig um borð í íslenskum skipum og í höfnum.]<sup style="font-size:60%">2)</sup> Þegar ógn steðjar að ákveður hann hækkun vástigs um borð í skipum eða í höfnum að höfðu samráði við [Samgöngustofu]<sup style="font-size:60%">1)</sup> og Landhelgisgæslu nema þegar um bráðatilvik er að ræða, þá tekur hann ákvörðun einn. Þegar vástig er hækkað í höfnum eða skipum ákveður ríkislögreglustjóri hvenær hann tekur við stjórn aðgerða samkvæmt viðeigandi verndaráætlun og almennum lögum um lögregluaðgerðir.<br>
<IMG SRC="/lagas/hk.jpg" HEIGHT=11 WIDTH=11 alt="" id="G4M7"> [Samgöngustofu]<sup style="font-size:60%">1)</sup> er heimilt, að fengnu skriflegu samþykki viðkomandi einstaklings, að leita til ríkislögreglustjóra um athugun á viðkomandi í skrám lögreglu og öflun upplýsinga um sakaferil til þess að grundvalla mat um hæfi til þess að vinna með trúnaðarupplýsingar um öryggismál í starfi í þágu siglingaverndar.<br>
<IMG SRC="/lagas/hk.jpg" HEIGHT=11 WIDTH=11 alt="" id="G4M8"> Landhelgisgæslan hefur eftirlit með að lögum um siglingavernd sé framfylgt á hafinu umhverfis Ísland í samræmi við ákvæði alþjóðasamninga.<br>
<IMG SRC="/lagas/hk.jpg" HEIGHT=11 WIDTH=11 alt="" id="G4M9"> Tollstjórinn í Reykjavík setur reglur<sup style="font-size:60%">4)</sup> um farmvernd. Tollstjórar annast, í samráði við viðkomandi hafnaryfirvöld og [Samgöngustofu],<sup style="font-size:60%">1)</sup> framkvæmd og eftirlit með farmvernd og setja reglur þar að lútandi.<br>
<IMG SRC="/lagas/hk.jpg" HEIGHT=11 WIDTH=11 alt="" id="G4M10"> [Útgerðir]<sup style="font-size:60%">2)</sup> sem gera út skip undir íslenskum fána og falla undir lög þessi bera ábyrgð á að lögboðnum verndarráðstöfunum sé fullnægt og að í hverju skipi liggi fyrir verndaráætlun með nákvæmum leiðbeiningum um viðbrögð við yfirvofandi vá.<br>
<IMG SRC="/lagas/hk.jpg" HEIGHT=11 WIDTH=11 alt="" id="G4M11"> Höfn sem rekur hafnaraðstöðu sem fellur undir lög þessi ber ábyrgð á því að lögboðnum ráðstöfunum um hafnavernd sé fullnægt og að í verndaráætlun liggi fyrir nákvæmar leiðbeiningar um viðbrögð við yfirvofandi vá.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 27. gr.</a> <sup style="font-size:60%">2)</sup><a href="/altext/stjt/2007.018.html">L. 18/2007, 3. gr.</a> <sup style="font-size:60%">3)</sup><a href="/altext/stjt/2010.162.html">L. 162/2010, 242. gr.</a> <sup style="font-size:60%">4)</sup><!a href="ekkitil/ekkitil.html?REGL/2010141">Rgl. 141/2010</a>. </small></i><br><br><b>II. kafli.</b> <b>Skipavernd.</b><br>
<span id="G5"></span><IMG SRC="/lagas/sk.jpg" HEIGHT=11 WIDTH=11 alt=""> <b>5. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G5M1"> [Útgerðir]<sup style="font-size:60%">1)</sup> skulu útbúa áhættumat og verndaráætlun fyrir hvert íslenskt skip sem fellur undir lög þessi og tilnefna verndarfulltrúa fyrir skipið og [útgerðina].<sup style="font-size:60%">1)</sup> Áhættumatið, verndaráætlunina og skipan verndarfulltrúans skal leggja fyrir [Samgöngustofu]<sup style="font-size:60%">2)</sup> til staðfestingar. Í verndaráætlun skal koma fram áætlun um viðbrögð þegar ógn steðjar að og hlutverk aðila sem koma að aðgerðum vegna þess, t.d. hlutverk lögreglu og Landhelgisgæslu.<br>
<IMG SRC="/lagas/hk.jpg" HEIGHT=11 WIDTH=11 alt="" id="G5M2"> Ef skip, sbr. 1. mgr. 2. gr., sem uppfyllir ekki kröfur um siglingavernd leggst að höfn sem starfar samkvæmt lögum þessum getur verndarfulltrúi hafnaraðstöðu krafist þess að skipstjóri eða verndarfulltrúi skips undirriti verndaryfirlýsingu.<br>
<IMG SRC="/lagas/hk.jpg" HEIGHT=11 WIDTH=11 alt="" id="G5M3"> [Skipstjóri og útgerð skips skulu halda skrá yfir nauðsynlegar upplýsingar vegna siglingaverndar eftir því sem nánar er kveðið á um í reglugerð.<br>
<IMG SRC="/lagas/hk.jpg" HEIGHT=11 WIDTH=11 alt="" id="G5M4"> Áður en skip skv. 2. gr. laganna kemur til hafnar skal höfn, útgerð, umboðsmaður eða skipstjóri skips veita upplýsingar skv. 3. mgr. sem að mati [Samgöngustofu]<sup style="font-size:60%">2)</sup> eru nauðsynlegar vegna siglingaverndar og verndar íslenskra hafna.<br>
<IMG SRC="/lagas/hk.jpg" HEIGHT=11 WIDTH=11 alt="" id="G5M5"> Ef skip uppfyllir ekki reglur um siglingavernd er [Samgöngustofu]<sup style="font-size:60%">2)</sup> heimilt að leggja farbann á skip, vísa því frá höfn, krefjast þess að það verði fært innan hafnar eða á milli hafna og gera aðrar nauðsynlegar ráðstafanir til þess að koma í veg fyrir brot á reglum um siglingavernd. Útgerð og skipstjóra skips er skylt að verða við fyrirmælum [Samgöngustofu]<sup style="font-size:60%">2)</sup> samkvæmt þessari málsgrein. Um farbann fer að ákvæðum laga um eftirlit með skipum.<br>
<IMG SRC="/lagas/hk.jpg" HEIGHT=11 WIDTH=11 alt="" id="G5M6"> [Ráðherra]<sup style="font-size:60%">3)</sup> setur nánari reglur um skráningu upplýsinga vegna siglingaverndar, upplýsingaskyldu útgerða og skipstjóra og frekari aðgerðir [Samgöngustofu]<sup style="font-size:60%">2)</sup> til framkvæmdar eftirlits í þágu siglingaverndar.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.018.html">L. 18/2007, 4. gr.</a> <sup style="font-size:60%">2)</sup><a href="/altext/stjt/2013.059.html">L. 59/2013, 27. gr.</a> <sup style="font-size:60%">3)</sup><a href="/altext/stjt/2010.162.html">L. 162/2010, 242. gr.</a> </small></i><br><br><b>III. kafli.</b> <b>Hafnavernd.</b><br>
<span id="G6"></span><IMG SRC="/lagas/sk.jpg" HEIGHT=11 WIDTH=11 alt=""> <b>6. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G6M1"> Höfn sem kýs að þjóna skipum sem falla undir lög þessi skal skilgreina þá hafnaraðstöðu sem nýta á undir slíka starfsemi. Útbúa skal áhættumat fyrir hafnaraðstöðuna og verndaráætlun og bera undir [Samgöngustofu]<sup style="font-size:60%">1)</sup> til staðfestingar. Tilnefna skal verndarfulltrúa fyrir hafnaraðstöðuna og skal [Samgöngustofa]<sup style="font-size:60%">1)</sup> staðfesta skipan hans. Verndarfulltrúi ákveður hvenær tilefni er til að grípa til ráðstafana samkvæmt þeirri verndaráætlun sem höfnin starfar eftir.<br>
<IMG SRC="/lagas/hk.jpg" HEIGHT=11 WIDTH=11 alt="" id="G6M2"> Ef skip, sbr. 1. mgr. 2. gr., leggst að höfn sem uppfyllir ekki kröfur um siglingavernd getur verndarfulltrúi skips óskað eftir verndaryfirlýsingu. Ef hafnaryfirvöld og verndarfulltrúi skips koma sér saman um gerð verndaryfirlýsingar skal [Samgöngustofa]<sup style="font-size:60%">1)</sup> eða annar aðili sem hún tilnefnir samþykkja hana.<br>
<IMG SRC="/lagas/hk.jpg" HEIGHT=11 WIDTH=11 alt="" id="G6M3"> Í verndaráætlun skal koma fram áætlun um viðbrögð þegar ógn steðjar að og hlutverk aðila sem koma að aðgerðum vegna þess, t.d. hlutverk lögreglu og tollyfirvalda.<br>
<IMG SRC="/lagas/hk.jpg" HEIGHT=11 WIDTH=11 alt="" id="G6M4"> Að fengnu samþykki [Samgöngustofu]<sup style="font-size:60%">1)</sup> getur höfn falið rekstraraðilum hafnaraðstöðu framkvæmd og eftirlit með að kröfum skv. 1. mgr. um siglingavernd sé framfylgt. Ef kröfum 1. mgr. er ekki fullnægt að mati [Samgöngustofu]<sup style="font-size:60%">1)</sup> getur höfn rift samningum við rekstraraðila án frekari fyrirvara.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 27. gr.</a> </small></i><br><br><b>IV. kafli.</b> <b>Farmvernd.</b><br>
<span id="G7"></span><IMG SRC="/lagas/sk.jpg" HEIGHT=11 WIDTH=11 alt=""> <b>7. gr.</b><br><IMG SRC="/lagas/hk.jpg" HEIGHT=11 WIDTH=11 alt="" id="G7M1"> Tollstjórinn í Reykjavík setur reglur<sup style="font-size:60%">1)</sup> um farmvernd. Tollstjórar hafa eftirlit og umsjón með framkvæmd verndarráðstafana, þ.m.t. eftirlit með farmi sem flytja á úr landi, eftir því sem kveðið er á um í reglum tollstjórans í Reykjavík.<br>
<IMG SRC="/lagas/hk.jpg" HEIGHT=11 WIDTH=11 alt="" id="G7M2"> Tollstjórinn í Reykjavík skal upplýsa og leiðbeina hafnaryfirvöldum um kröfur farmverndar við gerð áhættumats og verndaráætlunar hafnar.<br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/141-2010">Rg. 141/2010</a>. </small></i><br><br><b>[V. kafli.</b> <b>Aðgangur að hafnarsvæðum.]<sup style="font-size:60%">1)</sup></b><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.018.html">L. 18/2007, 5. gr.</a> </small></i><br>
<span id="G8"></span><IMG SRC="/lagas/sk.jpg" HEIGHT=11 WIDTH=11 alt=""> <b>[8. gr.</b> <em>Aðgangur að hafnarsvæðum.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G8M1"> [Samgöngustofu]<sup style="font-size:60%">1)</sup> er heimilt að höfðu samráði við hafnaryfirvöld að takmarka aðgang að höfnum og hafnarsvæðum, umferð um þær og dvöl skipa í þeim, svo og að banna umgengni eða dvöl á slíkum svæðum, ef slíkt er talið nauðsynlegt vegna siglingaverndar.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 27. gr.</a> <sup style="font-size:60%">2)</sup><a href="/altext/stjt/2007.018.html">L. 18/2007, 5. gr.</a> </small></i><br><br><b>[VI. kafli.]<sup style="font-size:60%">1)</sup></b> <b>Ýmis ákvæði.</b><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.018.html">L. 18/2007, 5. gr.</a> </small></i><br>
<span id="G9"></span><IMG SRC="/lagas/sk.jpg" HEIGHT=11 WIDTH=11 alt=""> <b>[9. gr.]<sup style="font-size:60%">1)</sup></b> <em>Leit.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G9M1"> [Samgöngustofa]<sup style="font-size:60%">2)</sup> setur reglur<sup style="font-size:60%">3)</sup> um fyrirkomulag öryggisleitar hafnaryfirvalda á starfsfólki og farþegum skemmtiferðaskipa og í farangri þeirra og á áhöfnum og öðrum þeim sem vegna starfs síns þurfa að fara inn á hafnaraðstöðu eða um borð í skip sem falla undir lög þessi.<br>
<IMG SRC="/lagas/hk.jpg" HEIGHT=11 WIDTH=11 alt="" id="G9M2"> Tollstjórinn í Reykjavík setur reglur um leit í farmi sem tollstjórar annast.<br>
<IMG SRC="/lagas/hk.jpg" HEIGHT=11 WIDTH=11 alt="" id="G9M3"> Hægt er að synja þeim mönnum sem neita öryggisleit samkvæmt þessari grein um aðgang að hafnaraðstöðu og skipi sem lög þessi ná yfir.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.018.html">L. 18/2007, 5. gr.</a> <sup style="font-size:60%">2)</sup><a href="/altext/stjt/2013.059.html">L. 59/2013, 27. gr.</a> <sup style="font-size:60%">3)</sup><!a href="ekkitil/ekkitil.html?REGL/2004550">Rgl. 550/2004</a>. </small></i><br>
<span id="G10"></span><IMG SRC="/lagas/sk.jpg" HEIGHT=11 WIDTH=11 alt=""> <b>[10. gr.]<sup style="font-size:60%">1)</sup></b> <em>Gjöld.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G10M1"> [Samgöngustofu]<sup style="font-size:60%">2)</sup> er heimilt að innheimta gjöld til að standa straum af kostnaði sem til fellur samkvæmt lögum þessum, þ.m.t. gjöld fyrir staðfestingar, eftirlit og útgáfu skráa skv. 4. gr. og námskeið sem haldin eru í samræmi við ákvæði laga þessara. Gjöldin skulu ákveðin í gjaldskrá sem [ráðherra]<sup style="font-size:60%">3)</sup> setur að tillögu [Samgöngustofu]<sup style="font-size:60%">2)</sup> og skal gjaldtakan standa undir kostnaði við veitta þjónustu.<br>
<IMG SRC="/lagas/hk.jpg" HEIGHT=11 WIDTH=11 alt="" id="G10M2"> [Höfnum er heimilt að innheimta sérstakt gjald, farmverndargjald, af vörum sem umskipað er, lestaðar eru eða landað í höfn.]<sup style="font-size:60%">4)</sup> Gjald þetta skal taka mið af magni og eðli vöru og standa undir stofnkostnaði, rekstrarkostnaði og hluta sameiginlegs kostnaðar af ráðstöfunum til verndar farmi á hafnaraðstöðu, svo sem girðingum, vöktun, leit og lokun svæða.<br>
<IMG SRC="/lagas/hk.jpg" HEIGHT=11 WIDTH=11 alt="" id="G10M3"> [Höfnum er heimilt að innheimta sérstakt gjald, hafnarverndargjald, fyrir hvert skip sem fellur undir lög þessi og getur gjaldið tekið mið af stærð skips, komufjölda skipa og/eða dvalartíma við hafnaraðstöðu í rekstri þeirra.]<sup style="font-size:60%">4)</sup> Gjald þetta skal standa undir stofnkostnaði, rekstrarkostnaði og hluta sameiginlegs kostnaðar af ráðstöfunum til verndar skipi, svo sem vöktun og lokun svæða.<br>
<IMG SRC="/lagas/hk.jpg" HEIGHT=11 WIDTH=11 alt="" id="G10M4"> [Höfnum er heimilt að innheimta sérstakt gjald fyrir hvern farþega sem kemur til eða fer frá landinu með skipi.]<sup style="font-size:60%">4)</sup> Gjald þetta skal standa undir kostnaði þeirra af siglingavernd í farþegaflutningum, svo sem vegna móttökuaðstöðu, öryggisleitar, vöktunar og búnaðar.<br>
<IMG SRC="/lagas/hk.jpg" HEIGHT=11 WIDTH=11 alt="" id="G10M5"> Höfnum, sem annast tilfallandi framkvæmd siglingaverndar, er heimilt að innheimta þann kostnað sem þær verða fyrir samkvæmt reikningi hverju sinni. Með tilfallandi framkvæmd siglingaverndar er átt við ráðstafanir vegna einstakra koma og brottfara skipa sem falla undir lög þessi, svo sem vegna afgreiðslu farþega- og flutningaskipa. Gjaldið sem innheimt er hverju sinni skal standa undir þeim kostnaði sem hlýst af þeim ráðstöfunum sem gripið er til, svo sem uppsetningu móttökuaðstöðu, öryggisleit, tímabundinni lokun svæða o.s.frv.<br>
<IMG SRC="/lagas/hk.jpg" HEIGHT=11 WIDTH=11 alt="" id="G10M6"> Komi fram beiðni um aukna þjónustu við framkvæmd siglingaverndar, t.d. aukna löggæslu, aukna vakt í skipi o.s.frv., er þeim sem beiðnin beinist að heimilt að innheimta útlagðan kostnað samkvæmt reikningi hverju sinni.<br>
<IMG SRC="/lagas/hk.jpg" HEIGHT=11 WIDTH=11 alt="" id="G10M7"> Gjaldtaka samkvæmt grein þessari skal í öllum tilfellum miðuð við að hún standi undir kostnaði við þá þjónustu sem veitt er og birt í gjaldskrám viðkomandi hafnar.<br>
<IMG SRC="/lagas/hk.jpg" HEIGHT=11 WIDTH=11 alt="" id="G10M8"> Ráðherra er heimilt að setja í reglugerð nánari ákvæði um innheimtu gjalda þeirra sem kveðið er á um í grein þessari.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.018.html">L. 18/2007, 5. gr.</a> <sup style="font-size:60%">2)</sup><a href="/altext/stjt/2013.059.html">L. 59/2013, 27. gr.</a> <sup style="font-size:60%">3)</sup><a href="/altext/stjt/2010.162.html">L. 162/2010, 242. gr.</a> <sup style="font-size:60%">4)</sup><a href="/altext/stjt/2007.018.html">L. 18/2007, 6. gr.</a> </small></i><br>
<span id="G11"></span><IMG SRC="/lagas/sk.jpg" HEIGHT=11 WIDTH=11 alt=""> <b>[11. gr.</b> <em>Þagnarskylda.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G11M1"> Þeim aðilum sem starfa að siglingavernd ber þagnarskylda um þau atvik sem þeim verða kunn í starfi sínu eða vegna starfs síns og leynt eiga að fara vegna lögmætra almanna- eða einkahagsmuna eða hagsmuna í þágu siglingaverndar. Tekur þetta til upplýsinga um einkahagi manna sem eðlilegt er að leynt fari, upplýsinga sem varða starfshætti vegna siglingaverndar og fyrirhugaðar aðgerðir vegna siglingaverndar og annarra upplýsinga sem leynt skulu fara samkvæmt lögum, reglum eða eðli máls.<br>
<IMG SRC="/lagas/hk.jpg" HEIGHT=11 WIDTH=11 alt="" id="G11M2"> Þagnarskyldan helst þótt látið sé af starfi.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.018.html">L. 18/2007, 7. gr.</a> </small></i><br>
<span id="G12"></span><IMG SRC="/lagas/sk.jpg" HEIGHT=11 WIDTH=11 alt=""> <b>[12. gr.]<sup style="font-size:60%">1)</sup></b> <em>Málskotsréttur.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G12M1"> Ákvarðanir sem [Samgöngustofa]<sup style="font-size:60%">2)</sup> tekur samkvæmt lögum þessum eru kæranlegar til [ráðherra].<sup style="font-size:60%">3)</sup> Kæra skal vera skrifleg og fer um meðferð hennar samkvæmt ákvæðum stjórnsýslulaga.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.018.html">L. 18/2007, 7. gr.</a> <sup style="font-size:60%">2)</sup><a href="/altext/stjt/2013.059.html">L. 59/2013, 27. gr.</a> <sup style="font-size:60%">3)</sup><a href="/altext/stjt/2010.162.html">L. 162/2010, 242. gr.</a> </small></i><br>
<span id="G13"></span><IMG SRC="/lagas/sk.jpg" HEIGHT=11 WIDTH=11 alt=""> <b>[13. gr.]<sup style="font-size:60%">1)</sup></b> <em>Reglugerð.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G13M1"> [Ráðherra]<sup style="font-size:60%">2)</sup> er heimilt að setja í reglugerð<sup style="font-size:60%">3)</sup> nánari ákvæði um framkvæmd laga þessara, þar á meðal um hlutverk [Samgöngustofu]<sup style="font-size:60%">4)</sup> og annarra opinberra aðila.<br>
<IMG SRC="/lagas/hk.jpg" HEIGHT=11 WIDTH=11 alt="" id="G13M2"> Undir skipavernd fellur m.a. að setja reglur um skyldur [útgerðar],<sup style="font-size:60%">5)</sup> áhættumat fyrir skip, leit, verndaráætlun skips, skrár sem færa skal og varðveita um borð í skipi, verndarfulltrúa [útgerðar],<sup style="font-size:60%">5)</sup> verndarfulltrúa skips, útgáfu skírteina fyrir skip [um kennslu, þjálfun og æfingar vegna skipaverndar, meðhöndlun trúnaðarskjala og eftirlit og skipan verndarfulltrúa og eftirlitsaðila].<sup style="font-size:60%">5)</sup><br>
<IMG SRC="/lagas/hk.jpg" HEIGHT=11 WIDTH=11 alt="" id="G13M3"> Undir hafnavernd fellur m.a. að setja reglur um áhættumat fyrir hafnaraðstöðu, verndaráætlun fyrir hafnaraðstöðu, verndarfulltrúa hafnar, útgáfu skírteina fyrir hafnaraðstöðu, kennslu, þjálfun og æfingar vegna hafnaverndar, [vöktun og afmörkun hafnaraðstöðu og haftasvæða, meðhöndlun trúnaðarskjala og eftirlit og skipan verndarfulltrúa og eftirlitsaðila].<sup style="font-size:60%">5)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.018.html">L. 18/2007, 7. gr.</a> <sup style="font-size:60%">2)</sup><a href="/altext/stjt/2010.162.html">L. 162/2010, 242. gr.</a> <sup style="font-size:60%">3)</sup><a href="https://www.reglugerd.is/reglugerdir/allar/nr/474-2007">Rg. 474/2007</a>, sbr. <a href="https://www.reglugerd.is/reglugerdir/allar/nr/104-2008">104/2008</a>, <a href="https://www.reglugerd.is/reglugerdir/allar/nr/920-2009">920/2009</a>, <a href="https://www.reglugerd.is/reglugerdir/allar/nr/676-2013">676/2013</a> og <a href="https://www.reglugerd.is/reglugerdir/allar/nr/1219-2016">1219/2016</a>. <a href="https://www.reglugerd.is/reglugerdir/allar/nr/265-2008">Rg. 265/2008</a>, sbr. <a href="https://www.reglugerd.is/reglugerdir/allar/nr/816-2015">816/2015</a>. <sup style="font-size:60%">4)</sup><a href="/altext/stjt/2013.059.html">L. 59/2013, 27. gr.</a> <sup style="font-size:60%">5)</sup><a href="/altext/stjt/2007.018.html">L. 18/2007, 8. gr.</a> </small></i><br>
<span id="G14"></span><IMG SRC="/lagas/sk.jpg" HEIGHT=11 WIDTH=11 alt=""> <b>[14. gr.</b> <em>Afturköllun skipunar.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G14M1"> [Samgöngustofu]<sup style="font-size:60%">1)</sup> er heimilt að afturkalla skipan verndarfulltrúa og eftirlitsaðila á grundvelli laga þessara, tímabundið eða að fullu, vegna brota gegn lögum og reglum ef telja verður, með hliðsjón af eðli brotsins eða annars framferðis hins brotlega, varhugavert að hann sé skipaður. Ákvörðun um afturköllun skal rökstudd og starfsmanni gefinn kostur á að neyta andmælaréttar áður en ákvörðun er tekin, í samræmi við ákvæði stjórnsýslulaga.<br>
<IMG SRC="/lagas/hk.jpg" HEIGHT=11 WIDTH=11 alt="" id="G14M2"> Sé um að ræða alvarlegt brot í starfi, þar á meðal brot á trúnaðarskyldum, er [Samgöngustofu]<sup style="font-size:60%">1)</sup> heimilt að afturkalla skipan viðkomandi þegar í stað.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 27. gr.</a> <sup style="font-size:60%">2)</sup><a href="/altext/stjt/2007.018.html">L. 18/2007, 9. gr.</a> </small></i><br>
<span id="G15"></span><IMG SRC="/lagas/sk.jpg" HEIGHT=11 WIDTH=11 alt=""> <b>[15. gr.]<sup style="font-size:60%">1)</sup></b> <em>[Refsingar.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G15M1"> Brot gegn 5., 10. og 11. mgr. 4. gr., 5. gr. og 6. gr. laga þessara og reglugerðum settum samkvæmt þeim varða sektum, en fangelsi allt að tveimur árum ef sakir eru miklar eða brot ítrekuð. Brot á þagnarskyldu skv. 11. gr. laganna er refsivert skv. 136. gr. almennra hegningarlaga. Tilraun og hlutdeild í brotum er refsiverð skv. III. kafla almennra hegningarlaga. Gáleysisbrot skulu eingöngu varða sektum.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.018.html">L. 18/2007, 9. gr.</a> <sup style="font-size:60%">2)</sup><a href="/altext/stjt/2007.018.html">L. 18/2007, 10. gr.</a> </small></i><br>
<span id="G16"></span><IMG SRC="/lagas/sk.jpg" HEIGHT=11 WIDTH=11 alt=""> <b>[16. gr.]<sup style="font-size:60%">1)</sup></b> <em>Innleiðing.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G16M1"> Með lögum þessum og reglugerðum settum samkvæmt þeim eru innleiddar í íslenskan rétt þjóðréttarlegar skuldbindingar íslenska ríkisins samkvæmt ákvæðum þess hluta alþjóðasamnings um öryggi mannslífa á hafinu (SOLAS frá 1974) sem fjallar um siglingavernd.<br>
<IMG SRC="/lagas/hk.jpg" HEIGHT=11 WIDTH=11 alt="" id="G16M2"> [Með lögum þessum eru innleiddar í íslenskan rétt eftirtaldar gerðir Evrópusambandsins sem teknar hafa verið upp í XIII. viðauka samningsins um Evrópska efnahagssvæðið:
<br>&nbsp;&nbsp;&nbsp;<span id="G16M2L1">a.</span> Reglugerð Evrópuþingsins og ráðsins (EB) nr. 725/2004 frá 31. mars 2004 um aukið öryggi skipa og öruggari hafnaraðstöðu, samkvæmt ákvörðun sameiginlegu EES-nefndarinnar um breytingu á XIII. viðauka við EES-samninginn nr. 14/2005 frá 8. febrúar 2005.<br>&nbsp;&nbsp;&nbsp;<span id="G16M2L2">b.</span> Reglugerð framkvæmdastjórnarinnar (EB) nr. 884/2005 frá 10. júní 2005 um verklagsreglur við framkvæmd skoðana framkvæmdastjórnarinnar á sviði siglingaverndar, samkvæmt ákvörðun sameiginlegu EES-nefndarinnar um breytingu á XIII. viðauka við EES-samninginn nr. 34/2006 frá 10. mars 2006.<br>&nbsp;&nbsp;&nbsp;<span id="G16M2L3">c.</span> Tilskipun Evrópuþingsins og ráðsins 2005/65/EB frá 26. október 2005 um að efla hafnarvernd, samkvæmt ákvörðun sameiginlegu EES-nefndarinnar um breytingu á XIII. viðauka við EES-samninginn nr. 65/2006 frá 2. júní 2006.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.018.html">L. 18/2007, 9. gr.</a> <sup style="font-size:60%">2)</sup><a href="/altext/stjt/2007.018.html">L. 18/2007, 11. gr.</a> </small></i><br>
<span id="G17"></span><IMG SRC="/lagas/sk.jpg" HEIGHT=11 WIDTH=11 alt=""> <b>[17. gr.]<sup style="font-size:60%">1)</sup></b> <em>Gildistaka.</em><br>
<IMG SRC="/lagas/hk.jpg" HEIGHT=11 WIDTH=11 alt="" id="G17M1"> Lög þessi taka þegar gildi en koma til framkvæmda 1. júlí 2004.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2007.018.html">L. 18/2007, 9. gr.</a> </small></i><br><br></body></html>
