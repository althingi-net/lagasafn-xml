<?xml version='1.0' encoding='utf-8'?>
<law nr="65" year="1993" law-type="law">
  <name>Lög um framkvæmd útboða</name>
  <num-and-date>
    <date>1993-05-18</date>
    <num>65</num>
    <original>1993 nr. 65 18. maí</original>
  </num-and-date>
  <minister-clause>&lt;a href="https://www.althingi.is/thingstorf/thingmalalistar-eftir-thingum/ferill/?ltg=116&amp;amp;mnr=363"&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href="https://www.althingi.is/altext/116/s/0643.html"&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 27. maí 1993. &lt;/b&gt; &lt;/small&gt;</minister-clause>
  <ambiguous-section>
    <sen nr="1">Gildissvið.</sen>
  </ambiguous-section>
  <art nr="1">
    <nr-title>1. gr.</nr-title>
    <subart nr="1">
      <sen nr="1">Lög þessi gilda þegar útboði er beitt til þess að koma á viðskiptum milli tveggja eða fleiri aðila um verk, vöru eða þjónustu.</sen>
      <sen nr="2">Lög þessi gilda þó ekki fyrir útboð á fjármagns- og verðbréfamarkaði.</sen>
    </subart>
  </art>
  <ambiguous-section>
    <sen nr="1">Orðskýringar.</sen>
  </ambiguous-section>
  <art nr="2">
    <nr-title>2. gr.</nr-title>
    <subart nr="1">
      <definition>Útboð:</definition>
      <sen nr="1">Þar sem kaupandi leitar skriflegra, bindandi tilboða í það verk, vöru eða þjónustu sem verið er að bjóða út.</sen>
      <sen nr="2">Tilboðanna er aflað frá fleiri en einum aðila, samkvæmt sömu upplýsingum og innan sama frests.</sen>
      <sen-title>Almennt útboð:</sen-title>
      <sen nr="1" ultimate-nr="3" sub-paragraph-nr="2" new-sub-paragraph="true">Útboð þar sem ótilteknum fjölda er með auglýsingu gefinn kostur á að gera tilboð.</sen>
      <sen-title>Lokað útboð:</sen-title>
      <sen nr="1" ultimate-nr="4" sub-paragraph-nr="3" new-sub-paragraph="true">Útboð þar sem tilteknum aðilum er einum gefinn kostur á að gera tilboð.</sen>
      <sen-title>Kaupandi:</sen-title>
      <sen nr="1" ultimate-nr="5" sub-paragraph-nr="4" new-sub-paragraph="true">Með kaupanda er í þessum lögum átt við þann sem er kaupandi þess verks, vöru eða þjónustu sem boðin er út.</sen>
      <sen-title>Bjóðandi:</sen-title>
      <sen nr="1" ultimate-nr="6" sub-paragraph-nr="5" new-sub-paragraph="true">Með bjóðanda er í þessum lögum átt við þann sem býður í það verk, vöru eða þjónustu sem boðin er út.</sen>
      <sen-title>Forval:</sen-title>
      <sen nr="1" ultimate-nr="7" sub-paragraph-nr="6" new-sub-paragraph="true">Val kaupanda á þeim sem fá að taka þátt í lokuðu útboði.</sen>
    </subart>
  </art>
  <ambiguous-section>
    <sen nr="1">Auglýsingar um útboð.</sen>
  </ambiguous-section>
  <art nr="3">
    <nr-title>3. gr.</nr-title>
    <subart nr="1">
      <sen nr="1">Almenn útboð skal auglýsa í blöðum, útvarpi eða með öðrum almennum hætti þar sem fram kemur hvar og hvenær útboðsgögn eru til afhendingar.</sen>
      <sen nr="2">Bjóðendur skulu hafa aðgang að upplýsingum sem tilgreina nafn kaupanda eða umboðsmanns hans, það sem verið er að bjóða út, hvaða frestur er til að skila tilboði og hver skilatími þess er sem verið er að bjóða út.</sen>
    </subart>
    <subart nr="2">
      <sen nr="1">Útboðsgögn skulu innihalda allar nauðsynlegar upplýsingar til að unnt sé að gera tilboð.</sen>
      <sen nr="2">Frestur til að skila tilboði skal ætíð vera hæfilegur miðað við umfang þess sem boðið er út.</sen>
    </subart>
  </art>
  <art nr="4">
    <nr-title>4. gr.</nr-title>
    <subart nr="1">
      <sen nr="1">Við lokað útboð skal senda sérstaka orðsendingu um útboðið til þeirra sem kaupandi gefur kost á að gera tilboð.</sen>
      <sen nr="2">Í orðsendingunni skal, auk þess sem tilgreint er í 3. gr., koma fram hvaða aðilum er gefinn kostur á að gera tilboð.</sen>
    </subart>
  </art>
  <ambiguous-section>
    <sen nr="1">Afturköllun tilboðs.</sen>
  </ambiguous-section>
  <art nr="5">
    <nr-title>5. gr.</nr-title>
    <subart nr="1">
      <sen nr="1">Afturkalli bjóðandi tilboð sitt fyrir opnun tilboða er hann ekki bundinn af boði sínu.</sen>
      <sen nr="2">Afturköllun er því aðeins gild að hún sé gerð skriflega eða með öðrum sannanlegum hætti.</sen>
    </subart>
  </art>
  <ambiguous-section>
    <sen nr="1">Opnun tilboða.</sen>
  </ambiguous-section>
  <art nr="6">
    <nr-title>6. gr.</nr-title>
    <subart nr="1">
      <sen nr="1">Öll tilboð, sem gerð eru á grundvelli sama útboðsins, skal opna samtímis, á þeim stað og tíma sem kveðið var á um í auglýsingu eða sérstakri tilkynningu, sbr. þó 7. gr.</sen>
      <sen nr="2">Bjóðendum eða fulltrúum þeirra skal heimilt að vera viðstaddir opnun tilboða.</sen>
    </subart>
  </art>
  <art nr="7">
    <nr-title>7. gr.</nr-title>
    <subart nr="1">
      <sen nr="1">Óheimilt er að opna tilboð sem berast eftir að liðinn er sá frestur sem settur var til að skila tilboðum.</sen>
      <sen nr="2">Þó er heimilt að opna tilboð sem borist hafa með símbréfi á opnunarstað tilboða áður en skilafrestur er runninn út, enda hafi gögn, sem fylgja eiga tilboði, verið póstlögð með ábyrgðarpóstsendingu a.m.k. degi áður en opnun tilboða fer fram.</sen>
    </subart>
  </art>
  <art nr="8">
    <nr-title>8. gr.</nr-title>
    <subart nr="1">
      <sen nr="1">Lesa skal upp nöfn bjóðenda og heildarupphæð tilboðs.</sen>
      <sen nr="2">Einnig skal lesa upp og skrá kostnaðaráætlun sé þess kostur.</sen>
      <sen nr="3">Gæta skal þess að lesa alltaf samsvarandi tölur frá öllum bjóðendum.</sen>
      <sen nr="4">Kaupandi og allir viðstaddir bjóðendur eða fulltrúar þeirra skulu undirrita fundargerð og skal þeim afhent afrit hennar óski þeir þess.</sen>
    </subart>
  </art>
  <ambiguous-section>
    <sen nr="1">Frestur til að taka tilboði.</sen>
  </ambiguous-section>
  <art nr="9">
    <nr-title>9. gr.</nr-title>
    <subart nr="1">
      <sen nr="1">Í útboðsskilmálum skal tilgreint hversu lengi bjóðandi skuli bundinn af tilboði sínu.</sen>
      <sen nr="2">Hafi svar við tilboði ekki borist innan þess frests sem tilgreindur var er hann ekki lengur bundinn af tilboði sínu.</sen>
    </subart>
  </art>
  <art nr="10">
    <nr-title>10. gr.</nr-title>
    <subart nr="1">
      <sen nr="1">Hafi kaupandi hafnað tilboði er það ekki lengur bindandi fyrir bjóðanda.</sen>
    </subart>
  </art>
  <art nr="11">
    <nr-title>11. gr.</nr-title>
    <subart nr="1">
      <sen nr="1">Bjóðandi er ekki lengur bundinn af tilboði sínu ef kaupandi tekur tilboði annars bjóðanda.</sen>
    </subart>
  </art>
  <ambiguous-section>
    <sen nr="1">Val á tilboði.</sen>
  </ambiguous-section>
  <art nr="12">
    <nr-title>12. gr.</nr-title>
    <subart nr="1">
      <sen nr="1">Tilboði, sem er í verulegum atriðum í ósamræmi við útboðsskilmála, skal eigi tekið.</sen>
      <sen nr="2">Frávikstilboð eru heimil nema annað sé sérstaklega tekið fram.</sen>
    </subart>
  </art>
  <art nr="13">
    <nr-title>13. gr.</nr-title>
    <subart nr="1">
      <sen nr="1">Sé um almennt útboð að ræða er kaupanda heimilt að taka hvaða tilboði sem er eða hafna þeim öllum.</sen>
      <sen nr="2">Þetta gildir þó með þeirri takmörkun sem kemur fram í 12. gr.</sen>
    </subart>
  </art>
  <art nr="14">
    <nr-title>14. gr.</nr-title>
    <subart nr="1">
      <sen nr="1">Sé um lokað útboð að ræða er kaupanda einungis heimilt að taka hagstæðasta tilboði, eða hafna þeim öllum.</sen>
    </subart>
    <subart nr="2">
      <sen nr="1">Sé hagstæðasta tilboð ekki jafnframt það lægsta ber kaupanda að senda bjóðendum, sem áttu lægri tilboð en það sem tekið var, greinargerð með rökstuðningi um valið á tilboðinu eins fljótt og mögulegt er.</sen>
    </subart>
  </art>
  <art nr="15">
    <nr-title>15. gr.</nr-title>
    <subart nr="1">
      <sen nr="1">Sé um lokað útboð að ræða er einungis heimilt að taka við tilboðum frá þeim sem boðið hefur verið að gera tilboð.</sen>
    </subart>
  </art>
  <art nr="16">
    <nr-title>16. gr.</nr-title>
    <subart nr="1">
      <sen nr="1">Samanburður á tilboðum og ákvörðun um hvaða tilboði skuli tekið eða við hvern bjóðanda skuli samið skulu fara fram á grundvelli útboðsskilmála.</sen>
    </subart>
  </art>
  <ambiguous-section>
    <sen nr="1">Höfnun á tilboði.</sen>
  </ambiguous-section>
  <art nr="17">
    <nr-title>17. gr.</nr-title>
    <subart nr="1">
      <sen nr="1">Vilji kaupandi ekki taka tilboði sem borist hefur skal hann skýra bjóðanda frá því formlega eigi síðar en í lok þess frests sem hann hefur til að taka tilboði.</sen>
    </subart>
  </art>
  <art nr="18">
    <nr-title>18. gr.</nr-title>
    <subart nr="1">
      <sen nr="1">Hafi útboð farið fram er kaupanda óheimilt að efna til útboðs að nýju eða semja um framkvæmd þess eftir öðrum leiðum en útboðsgögn kveða á um fyrr en öllum þátttakendum hefur skriflega verið greint ítarlega frá ástæðum þess að öllum tilboðum hafi verið hafnað.</sen>
    </subart>
  </art>
  <ambiguous-section>
    <sen nr="1">Samþykki tilboðs.</sen>
  </ambiguous-section>
  <art nr="19">
    <nr-title>19. gr.</nr-title>
    <subart nr="1">
      <sen nr="1">Eftir að kaupandi hefur tekið tilboði bjóðanda og bjóðanda hefur verið formlega tilkynnt um það er kominn á samningur milli þeirra þess efnis sem útboðsgögn og tilboðið kveða á um.</sen>
    </subart>
  </art>
  <art nr="20">
    <nr-title>20. gr.</nr-title>
    <subart nr="1">
      <sen nr="1">Brot á lögum þessum leiðir til bótaábyrgðar samkvæmt almennum reglum, jafnframt því sem útboðið er í heild sinni lýst ógilt.</sen>
      <sen nr="2">Bótafjárhæð skal miðast við kostnað við að undirbúa tilboð og að taka þátt í útboði.</sen>
    </subart>
  </art>
  <art nr="21">
    <nr-title>21. gr.</nr-title>
    <subart nr="1">
      <sen nr="1">Lög þessi öðlast þegar gildi.</sen>
    </subart>
  </art>
</law>
