<?xml version="1.0" encoding="utf-8"?>
<law nr="53" year="1989">
  <name>Lög um samningsbundna gerðardóma</name>
  <num-and-date>
    <date>1989-05-24</date>
    <num>53</num>
    <original>1989 nr. 53 24. maí</original>
  </num-and-date>
  <minister-clause>&lt;a href=&quot;http://www.althingi.is//dba-bin/ferill.pl?ltg=111&amp;amp;mnr=342&quot;&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href=&quot;http://www.althingi.is/altext/111/s/0619.html&quot;&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 1. janúar 1990. &lt;/b&gt; &lt;em&gt; Breytt með: &lt;/em&gt; &lt;a href=&quot;/altext/stjt/2002.016.html&quot;&gt; L. 16/2002 &lt;/a&gt; (tóku gildi 3. apríl 2002). &lt;a href=&quot;/altext/stjt/2016.117.html&quot;&gt; L. 117/2016 &lt;/a&gt; (tóku gildi 1. jan. 2018, nema 52., 53., 75., 76. og 79.–81. gr. sem tóku gildi 28. okt. 2016). &lt;a href=&quot;/altext/stjt/2018.141.html&quot;&gt; L. 141/2018 &lt;/a&gt; (tóku gildi 1. jan. 2019). &lt;a href=&quot;/altext/stjt/2019.081.html&quot;&gt; L. 81/2019 &lt;/a&gt; (tóku gildi 1. janúar 2020 nema III. kafli og 1. mgr. 20. gr. sem tóku gildi 6. júlí 2019; &lt;em&gt; EES-samningurinn: &lt;/em&gt; XIX. viðauki tilskipun 2013/11/ESB, reglugerð 524/2013, 2015/1051). &lt;br/&gt; &lt;/small&gt;</minister-clause>
  <art nr="1">
    <nr-title>1. gr.</nr-title>
    <subart nr="1">
      <sen>Lög þessi taka til samningsbundinna gerðardóma.</sen>
    </subart>
    <subart nr="2">
      <sen>Aðilar geta með samningi ákveðið að leggja réttarágreining sín á milli í gerð ef þeir hafa forræði á sakarefninu.</sen>
      <sen>Slíkan samning má gera hvort heldur er um ágreining sem upp er kominn eða síðar kann að koma upp í tilteknum lögskiptum aðila.</sen>
    </subart>
  </art>
  <art nr="2">
    <nr-title>2. gr.</nr-title>
    <subart nr="1">
      <sen>Hafi mál verið höfðað fyrir almennum dómstólum um ágreiningsefni sem á undir gerðardóm samkvæmt gildum gerðarsamningi skal ekki vísa því frá dómi nema krafa komi fram um það.</sen>
    </subart>
  </art>
  <art nr="3">
    <nr-title>3. gr.</nr-title>
    <subart nr="1">
      <sen>Gerðarsamningur skal vera skriflegur.</sen>
      <sen>Þar skal koma skýrt fram að um gerðarsamning sé að ræða, hverjir séu aðilar samningsins og úr hvaða réttarágreiningi skuli leyst.</sen>
    </subart>
    <subart nr="2">
      <sen>Gerðarsamningur skuldbindur ekki aðila ef í verulegum atriðum er vikið frá ákvæðum 1. mgr., ef úrlausnarefni má ekki leggja í gerð eða ef ákvæði um skipun gerðarmanna, málsmeðferð eða önnur atriði þykja ekki veita fullnægjandi réttarvernd.</sen>
      <sen>Gerðarsamningur um ágreining sem síðar kann að koma upp í neytendasamningi bindur ekki neytanda.</sen>
    </subart>
    <subart nr="3">
      <sen>Gerðardómurinn kýs sér formann nema annað sé ákveðið í gerðarsamningi.</sen>
      <sen>Sé frestur til að útnefna gerðarmenn ekki tiltekinn í gerðarsamningi skulu aðilar tilnefna þá innan hæfilegs tíma.</sen>
    </subart>
    <footnotes>
      <footnote href="https://www.althingi.is/altext/stjt/2019.081.html#G24" law-nr="81" law-year="2019" law-art="24" nr="1">
        <footnote-sen>L. 81/2019, 24. gr.</footnote-sen>
        <location type="range">
          <art>3</art>
          <subart>2</subart>
          <sen>2</sen>
        </location>
      </footnote>
    </footnotes>
  </art>
  <art nr="4">
    <nr-title>4. gr.</nr-title>
    <subart nr="1">
      <sen>Rísi ágreiningur um skipun í gerðardóminn getur aðili leitað til þess héraðsdómara sem hefði dómsvald um sakarefnið ef gerðarsamningur lægi ekki fyrir og leysir hann úr ágreiningnum með úrskurði.</sen>
    </subart>
    <subart nr="2">
      <sen>Aðili getur með sama hætti snúið sér til héraðsdómara ef gagnaðili fullnægir ekki skyldum sínum samkvæmt gerðarsamningi um skipun gerðarmanns eða ef aðilar ná ekki samkomulagi um skipun gerðarmanns.</sen>
      <sen>Getur dómari þá skipað þann eða þá gerðarmenn.</sen>
      <sen>Sama gildir ef gerðardómur verður óstarfhæfur sakir þess að gerðarmaður tekur ekki þátt í störfum gerðardóms vegna veikinda eða annarra atvika.</sen>
    </subart>
    <subart nr="3">
      <sen>Sé ákvæði um skipun og fjölda gerðarmanna ekki til að dreifa í gerðarsamningi og ekki næst samkomulag um aðra tilhögun skal dómari, eftir kröfu aðila, tilnefna þrjá menn í gerðardóm, þar af einn sem skal vera formaður.</sen>
    </subart>
  </art>
  <art nr="5">
    <nr-title>5. gr.</nr-title>
    <subart nr="1">
      <sen>Beiðni skv. 4. gr. skal vera skrifleg og koma fram strax og tilefni er til.</sen>
      <sen>Í henni skal m.a. tilgreina aðila málsins, ágreining þann sem gerðarmál snýst um, tildrög þess að leitað er til héraðsdómara og hverra aðgerða er óskað.</sen>
      <sen>Gerðarsamningur eða afrit hans skal fylgja beiðni.</sen>
    </subart>
    <subart nr="2">
      <sen>Dómari gerir aðilum viðvart hvenær mál verði tekið fyrir.</sen>
      <sen>Sé þess óskað getur gagnaðili fengið stuttan frest til að semja greinargerð, en að því loknu tekur dómari ágreiningsefnið til úrskurðar eftir að aðilar hafa tjáð sig um það munnlega.</sen>
      <sen>Dómari er óbundinn af áliti því er liggur til grundvallar úrskurði ef á það reynir í dómsmáli síðar.</sen>
      <sen>Úrskurði verður ekki skotið til æðri dóms.</sen>
      <sen>Þó má kæra til Landsréttar úrskurði þar sem synjað er tilnefningu gerðarmanns.</sen>
    </subart>
    <footnotes>
      <footnote href="https://www.althingi.is/altext/stjt/2016.117.html" law-nr="117" law-year="2016" law-art="30" nr="1">
        <footnote-sen>L. 117/2016, 30. gr.</footnote-sen>
        <location type="range">
          <art>5</art>
          <subart>2</subart>
          <sen words="æðri dóms">4</sen>
        </location>
      </footnote>
      <footnote href="https://www.althingi.is/altext/stjt/2016.117.html" law-nr="117" law-year="2016" law-art="31" nr="2">
        <footnote-sen>L. 117/2016, 31. gr.</footnote-sen>
        <location type="range">
          <art>5</art>
          <subart>2</subart>
          <sen words="Landsréttar">5</sen>
        </location>
      </footnote>
    </footnotes>
  </art>
  <art nr="6">
    <nr-title>6. gr.</nr-title>
    <subart nr="1">
      <sen>Gerðarmenn skulu vera nægjanlega líkamlega og andlega hraustir til að fara með gerðarmál.</sen>
      <sen>Þeir skulu vera lögráða og hafa forræði fjár síns.</sen>
      <sen>Þeir mega ekki hafa hlotið dóm fyrir refsiverðan verknað þar sem refsing var fjögurra mánaða óskilorðsbundið fangelsi hið minnsta eða öryggisgæsla ef þeir voru fullra 18 ára þegar brotið var framið nema fimm ár hafi liðið frá því að afplánun var að fullu lokið.</sen>
    </subart>
    <subart nr="2">
      <sen>Gerðarmenn skulu fullnægja sérstökum hæfisskilyrðum héraðsdómara til meðferðar einstaks máls.</sen>
    </subart>
    <subart nr="3">
      <sen>Formaður gerðardóms sker úr ágreiningi um hæfisskilyrði gerðarmanna.</sen>
      <sen>Þá úrlausn getur aðili borið undir héraðsdómara með þeim hætti og með þeim áhrifum sem um getur í 5. gr.</sen>
      <sen>Héraðsdómari kveður upp úrskurð um ágreiningsefnið og verður honum ekki skotið til æðri dóms.</sen>
    </subart>
    <footnotes>
      <footnote href="https://www.althingi.is/altext/stjt/2018.141.html" law-nr="141" law-year="2018" law-art="12" nr="1">
        <footnote-sen>L. 141/2018, 12. gr.</footnote-sen>
        <location type="range">
          <art>6</art>
          <subart>1</subart>
          <sen>3</sen>
        </location>
      </footnote>
      <footnote href="https://www.althingi.is/altext/stjt/2016.117.html" law-nr="117" law-year="2016" law-art="30" nr="2">
        <footnote-sen>L. 117/2016, 30. gr.</footnote-sen>
        <location type="range">
          <art>6</art>
          <subart>3</subart>
          <sen words="æðri dóms">3</sen>
        </location>
      </footnote>
    </footnotes>
  </art>
  <art nr="7">
    <nr-title>7. gr.</nr-title>
    <subart nr="1">
      <sen>Kröfur aðila fyrir gerðardómi skulu vera skýrar.</sen>
      <sen>Gerðarmenn skulu ávallt gefa aðilum kost á að gera kröfur, færa fram sönnunargögn, kynna sér gögn málsins og tjá sig um sakarefnið.</sen>
      <sen>Gæta skal jafnræðisreglu.</sen>
    </subart>
    <subart nr="2">
      <sen>Að öðru leyti fer um málsmeðferð fyrir gerðardómi eftir gerðarsamningi.</sen>
      <sen>Þar sem slíkar reglur er ekki að finna ákveður gerðardómur sjálfur málsmeðferð og skal hraða gerðarmáli svo sem kostur er.</sen>
    </subart>
    <subart nr="3">
      <sen>Gerðarmenn skulu allir taka þátt í störfum dómsins.</sen>
      <sen>Formaður gerðardóms getur þó einn tekið við skjölum og sinnt öðrum minni háttar framkvæmdaratriðum.</sen>
      <sen>Í gerðarsamningi má einnig fela formanni gerðardóms einum að taka ákvarðanir um atriði sem varða rekstur gerðarmáls.</sen>
    </subart>
    <subart nr="4">
      <sen>Afl atkvæða í gerðardómi ræður úrslitum.</sen>
    </subart>
  </art>
  <art nr="8">
    <nr-title>8. gr.</nr-title>
    <subart nr="1">
      <sen>Gerðardómur skal vera skriflegur, skýr, rökstuddur í meginatriðum og undirritaður af þeim gerðarmönnum sem að dómi standa.</sen>
      <sen>Sátt fyrir gerðardómi skal vera skrifleg og undirrituð af aðilum og gerðarmönnum.</sen>
    </subart>
  </art>
  <art nr="9">
    <nr-title>9. gr.</nr-title>
    <subart nr="1">
      <sen>Verði verulegur dráttur á meðferð gerðarmáls sem aðili telur að rekja megi til vanrækslu gerðarmanna á starfsskyldum sínum getur hann snúið sér til héraðsdómara með þeim hætti sem segir í 4. og 5. gr. með kröfu á hendur gagnaðila og gerðarmönnum um að gerðarmenn, einn eða fleiri, verði leystir frá störfum og aðrir skipaðir í þeirra stað.</sen>
    </subart>
    <subart nr="2">
      <sen>Héraðsdómari tekur ákvörðun um þetta með úrskurði sem kæra má til Landsréttar.</sen>
    </subart>
    <footnotes>
      <footnote href="https://www.althingi.is/altext/stjt/2016.117.html" law-nr="117" law-year="2016" law-art="31" nr="1">
        <footnote-sen>L. 117/2016, 31. gr.</footnote-sen>
        <location type="range">
          <art>9</art>
          <subart>2</subart>
          <sen words="Landsréttar">1</sen>
        </location>
      </footnote>
    </footnotes>
  </art>
  <art nr="10">
    <nr-title>10. gr.</nr-title>
    <subart nr="1">
      <sen>Gerðarmenn eiga rétt á endurgjaldi fyrir verk sitt, svo og ferðakostnaði eftir reikningi.</sen>
      <sen>Verði ágreiningur getur aðili borið hann undir héraðsdómara með þeim hætti sem 5. gr. áskilur.</sen>
      <sen>Héraðsdómari leysir úr ágreiningsefninu með úrskurði sem kæra má til Landsréttar.</sen>
    </subart>
    <footnotes>
      <footnote href="https://www.althingi.is/altext/stjt/2016.117.html" law-nr="117" law-year="2016" law-art="31" nr="1">
        <footnote-sen>L. 117/2016, 31. gr.</footnote-sen>
        <location type="range">
          <art>10</art>
          <subart>1</subart>
          <sen words="Landsréttar">3</sen>
        </location>
      </footnote>
    </footnotes>
  </art>
  <art nr="11">
    <nr-title>11. gr.</nr-title>
    <subart nr="1">
      <sen>Gerðardómur kveður á um greiðslu málskostnaðar milli aðila eftir kröfu þeirra, þar á meðal kostnaðar sem leiðir af starfsemi gerðardómsins.</sen>
      <sen>Frá þessu má víkja með ákvæði í gerðarsamningi.</sen>
    </subart>
  </art>
  <art nr="12">
    <nr-title>12. gr.</nr-title>
    <subart nr="1">
      <sen>Gerðardóm má ógilda að nokkru leyti eða öllu með málsókn í héraði:</sen>
      <numart nr="1" type="numeric">
        <nr-title>1.</nr-title>
        <sen>ef gerðarsamningur var ógildur,</sen>
      </numart>
      <numart nr="2" type="numeric">
        <nr-title>2.</nr-title>
        <sen>ef gerðarmenn voru vanhæfir,</sen>
      </numart>
      <numart nr="3" type="numeric">
        <nr-title>3.</nr-title>
        <sen>ef málsmeðferð var áfátt í verulegum atriðum,</sen>
      </numart>
      <numart nr="4" type="numeric">
        <nr-title>4.</nr-title>
        <sen>ef gerðarmenn hafa farið út fyrir valdsvið sitt,</sen>
      </numart>
      <numart nr="5" type="numeric">
        <nr-title>5.</nr-title>
        <sen>ef gerðardómur er ekki í lögmætu formi,</sen>
      </numart>
      <numart nr="6" type="numeric">
        <nr-title>6.</nr-title>
        <sen>ef gerðardómur er bersýnilega reistur á ólögmætum sjónarmiðum eða fer í bága við allsherjarreglu.</sen>
      </numart>
    </subart>
    <subart nr="2">
      <sen>Lög um meðferð einkamála gilda um málsóknina og málskot til æðri dóms að öðru leyti en kveðið er á um í lögum þessum.</sen>
    </subart>
    <subart nr="3">
      <sen>Hafi mál verið höfðað skv. 1. mgr., en mótmæli ekki áður komið fram um þau atriði sem málsókn er reist á, verður gerðardómur ekki ógiltur nema mótmælin skipti ekki máli eða afsakanlegt var að slík mótmæli kæmu ekki fram.</sen>
      <sen>Sátt fyrir gerðardómi má ógilda með sama hætti og réttarsátt með málsókn í héraði.</sen>
    </subart>
    <subart nr="4">
      <sen>Hafi mál verið höfðað skv. 1. mgr. getur dómari ákveðið samkvæmt kröfu að fresta réttaráhrifum gerðardóms meðan málið er leitt til lykta.</sen>
      <sen>Ákveða má að slík frestun sé bundin því að lögð sé fram trygging fyrir efndum skuldbindingar samkvæmt gerðardóminum.</sen>
      <sen>Ákvörðun samkvæmt þessari málsgrein skal tekin með úrskurði sem kæra má til Landsréttar samkvæmt almennum reglum laga um meðferð einkamála.</sen>
    </subart>
    <footnotes>
      <footnote href="https://www.althingi.is/altext/stjt/2016.117.html" law-nr="117" law-year="2016" law-art="32" nr="1">
        <footnote-sen>L. 117/2016, 32. gr.</footnote-sen>
        <location type="range">
          <art>12</art>
          <subart>2</subart>
          <sen>1</sen>
        </location>
      </footnote>
      <footnote href="https://www.althingi.is/altext/stjt/2016.117.html" law-nr="117" law-year="2016" law-art="31" nr="2">
        <footnote-sen>L. 117/2016, 31. gr.</footnote-sen>
        <location type="range">
          <art>12</art>
          <subart>4</subart>
          <sen words="Landsréttar">3</sen>
        </location>
      </footnote>
      <footnote href="https://www.althingi.is/altext/stjt/2002.016.html" law-nr="16" law-year="2002" law-art="1" nr="3">
        <footnote-sen>L. 16/2002, 1. gr.</footnote-sen>
        <location type="range">
          <start>
            <art>12</art>
            <subart>4</subart>
            <sen>1</sen>
          </start>
          <end>
            <art>12</art>
            <subart>4</subart>
            <sen>3</sen>
          </end>
        </location>
      </footnote>
    </footnotes>
  </art>
  <art nr="13">
    <nr-title>13. gr.</nr-title>
    <subart nr="1">
      <sen>Sé annað ekki ákveðið í gerðarsamningi skal gerðardómur eða sátt, sem gerð er fyrir honum, vera aðfararhæf.</sen>
      <sen>Um aðförina fer eftir sömu reglum og gilda um dóma uppkveðna af íslenskum dómstólum og sáttir sem komist hafa á fyrir þeim.</sen>
    </subart>
    <subart nr="2">
      <sen>Ef aðili byggir rétt fyrir dómi á gerðardómi eða sátt sem gerð er fyrir gerðardómi getur gagnaðili vefengt gildi hans vegna þeirra atriða sem greind eru í 12. gr. og sker dómurinn þá úr.</sen>
    </subart>
    <footnotes>
      <footnote href="https://www.althingi.is/altext/stjt/2002.016.html" law-nr="16" law-year="2002" law-art="2" nr="1">
        <footnote-sen>L. 16/2002, 2. gr.</footnote-sen>
        <location type="range">
          <art>13</art>
          <subart>1</subart>
          <sen>2</sen>
        </location>
      </footnote>
    </footnotes>
  </art>
  <art nr="14">
    <nr-title>14. gr.</nr-title>
    <subart nr="1">
      <sen>Gerðardómar, sem kveðnir eru upp í samræmi við þjóðréttarsamninga sem Ísland er aðili að, skulu öðlast viðurkenningu og aðfararhæfi hér á landi eftir því sem efni þeirra stendur til.</sen>
    </subart>
    <subart nr="2">
      <sen>Aðrir alþjóðlegir gerðardómar skulu öðlast viðurkenningu og aðfararhæfi ef þeir fullnægja fyrirmælum íslenskra laga um gerðardóma.</sen>
    </subart>
    <subart nr="3">
      <sen>Um aðför til fullnustu gerðardóms skv. 1. eða 2. mgr. fer eftir sömu reglum og gilda um aðför til fullnustu erlendra dómsúrlausna.</sen>
    </subart>
    <footnotes>
      <footnote href="https://www.althingi.is/altext/stjt/2002.016.html" law-nr="16" law-year="2002" law-art="3" nr="1">
        <footnote-sen>L. 16/2002, 3. gr.</footnote-sen>
        <location type="range">
          <art>14</art>
          <subart>3</subart>
          <sen>1</sen>
        </location>
      </footnote>
    </footnotes>
  </art>
  <art nr="15">
    <nr-title>15. gr.</nr-title>
    <subart nr="1">
      <sen>Lög þessi öðlast gildi 1. janúar 1990.</sen>
    </subart>
  </art>
  <art nr="16">
    <nr-title>16. gr.</nr-title>
  </art>
</law>
