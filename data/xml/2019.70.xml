<?xml version="1.0" encoding="utf-8"?>
<law nr="70" year="2019">
  <name>Lög um vandaða starfshætti í vísindum</name>
  <num-and-date>
    <date>2019-06-24</date>
    <num>70</num>
    <original>2019 nr. 70 24. júní</original>
  </num-and-date>
  <minister-clause>&lt;a href=&quot;http://www.althingi.is//dba-bin/ferill.pl?ltg=149&amp;amp;mnr=779&quot;&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href=&quot;http://www.althingi.is/altext/149/s/1239.html&quot;&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 5. júlí 2019. &lt;/b&gt; &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; mennta- og menningarmálaráðherra &lt;/b&gt; eða &lt;b&gt; mennta- og menningarmálaráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna hér.</minister-clause>
  <art nr="1">
    <nr-title>1. gr.</nr-title>
    <name>Markmið.</name>
    <subart nr="1">
      <sen>Markmið laga þessara er að stuðla að því að rannsóknir í vísindum fari fram í samræmi við vandaða starfshætti í vísindum og auka þannig trúverðugleika vísindastarfs og rannsókna í samfélaginu.</sen>
    </subart>
  </art>
  <art nr="2">
    <nr-title>2. gr.</nr-title>
    <name>Gildissvið.</name>
    <subart nr="1">
      <sen>Lög þessi gilda um allar rannsóknir og fræðastörf hér á landi.</sen>
      <sen>Þá getur nefnd um vandaða starfshætti í vísindum skv. 5. gr. fjallað um mál ef þau eru með rík tengsl við Ísland.</sen>
      <sen>Nemendur í grunn- og meistaranámi á háskólastigi eru undanskildir ákvæðum laganna enda starfi þeir undir eftirliti leiðbeinanda.</sen>
      <sen>Rannsóknir doktorsnema og nýdoktora heyra undir gildissvið laganna.</sen>
    </subart>
  </art>
  <art nr="3">
    <nr-title>3. gr.</nr-title>
    <name>Almennar kröfur.</name>
    <subart nr="1">
      <sen>Þau sem sinna rannsóknum skulu sýna aðgát við störf sín og tryggja að þær fari fram í samræmi við vandaða starfshætti í vísindum.</sen>
      <sen>Það gildir um alla þætti rannsókna og alla rannsóknartengda starfsemi.</sen>
    </subart>
    <subart nr="2">
      <sen>Fyrirtæki og stofnanir bera ábyrgð á að efla vitund um vandaða starfshætti og framfylgja þeim í rannsóknum á sínum vegum.</sen>
      <sen>Stofnunum og fyrirtækjum þar sem rannsóknir fara fram er skylt að fræða starfsfólk sitt og nemendur um vandaða starfshætti í vísindum.</sen>
    </subart>
  </art>
  <art nr="4">
    <nr-title>4. gr.</nr-title>
    <name>Eftirlit fyrirtækja og stofnana.</name>
    <subart nr="1">
      <sen>Komi fram vísbendingar um að við rannsóknir hafi verið brotið gegn viðurkenndum siðferðisviðmiðum bera stofnanir og fyrirtæki ábyrgð á að tekið sé á málum með viðeigandi hætti.</sen>
      <sen>Ber þeim að rannsaka slíkt, t.d. með sérstökum siðanefndum eða öðru formlegu verklagi.</sen>
    </subart>
    <subart nr="2">
      <sen>Tilkynna ber nefnd um vandaða starfshætti í vísindum skv. 5. gr. um öll slík mál og meðferð þeirra.</sen>
    </subart>
    <subart nr="3">
      <sen>Heimilt er enn fremur að leita leiðsagnar nefndarinnar eða óska eftir áliti hennar, sbr. 1. tölul. 2. mgr. 7. gr.</sen>
    </subart>
    <subart nr="4">
      <sen>Fyrirtæki og stofnanir skulu aðstoða nefndina við að upplýsa mál sem þar eru tekin fyrir, þ.m.t. með því að leggja fyrir hana nauðsynleg gögn.</sen>
    </subart>
  </art>
  <art nr="5">
    <nr-title>5. gr.</nr-title>
    <name>Skipun nefndar um vandaða starfshætti í vísindum.</name>
    <subart nr="1">
      <sen>Ráðherra skipar óháða nefnd um vandaða starfshætti í vísindum til fjögurra ára í senn.</sen>
      <sen>Þess skal gætt við skipun í nefndina að þar sé fyrir hendi þekking á vísindasiðfræði, lögfræði og ólíkum rannsóknasviðum, þ.m.t. rannsóknum í atvinnulífinu.</sen>
      <sen>Ráðherra leitar eftir tilnefningum frá háskólum og öðrum aðilum rannsóknasamfélagsins og hefur samráð við Vísinda- og tækniráð áður en gengið er frá skipun.</sen>
    </subart>
    <subart nr="2">
      <sen>Í nefndinni skulu sitja sjö aðalmenn og sjö varamenn.</sen>
      <sen>Ráðherra skipar formann án tilnefningar.</sen>
    </subart>
    <subart nr="3">
      <sen>Ráðherra ákveður nefndarmönnum þóknun og sér nefndinni fyrir skrifstofuaðstöðu og starfsfólki.</sen>
    </subart>
    <subart nr="4">
      <sen>Nefndin getur kallað sérfræðinga sér til ráðgjafar í einstökum málum.</sen>
    </subart>
  </art>
  <art nr="6">
    <nr-title>6. gr.</nr-title>
    <name>Hlutverk nefndar um vandaða starfshætti í vísindum.</name>
    <subart nr="1">
      <sen>Hlutverk nefndar um vandaða starfshætti í vísindum er að upplýsa stjórnvöld, almenning og vísindasamfélagið um vandaða starfshætti í vísindum og um vísindasiðfræði og hafa eftirlit með því að siðferðileg viðmið séu í heiðri höfði í vísindasamfélaginu.</sen>
    </subart>
    <subart nr="2">
      <sen>Nefndin skal vera stjórnvöldum og öðrum sem til hennar leita til ráðgjafar og veita umsagnir og ráð um stefnumótun, þ.m.t. lagasetningu.</sen>
      <sen>Hún skal beita sér fyrir umræðum um málefnið innan lands og fylgjast með og taka þátt í alþjóðastarfi á sínu sviði.</sen>
    </subart>
    <subart nr="3">
      <sen>Nefndin skráir viðurkennd siðferðisviðmið í rannsóknum og skilgreiningar á brotum gegn þeim.</sen>
      <sen>Viðmiðin skulu birt á vef nefndarinnar að fenginni umsögn Vísinda- og tækniráðs og staðfestingu ráðherra.</sen>
    </subart>
    <subart nr="4">
      <sen>Nefndin veitir álit um hvort brotið hafi verið gegn þessum siðferðisviðmiðum.</sen>
      <sen>Álitsgerðum nefndarinnar skv. 7. gr. og úrlausnum skv. 8. gr. er ekki hægt að skjóta til æðra stjórnvalds.</sen>
    </subart>
  </art>
  <art nr="7">
    <nr-title>7. gr.</nr-title>
    <name>Álitsgerðir nefndar um vandaða starfshætti í vísindum.</name>
    <subart nr="1">
      <sen>Taki nefnd um vandaða starfshætti í vísindum tiltekin mál til athugunar skal hún gefa rökstutt álit um hvort vönduðum starfsháttum hafi verið fylgt við rannsóknir.</sen>
    </subart>
    <subart nr="2">
      <sen>Mál geta komið til kasta nefndarinnar með eftirtöldum hætti:</sen>
      <numart nr="1" type="numeric">
        <nr-title>1.</nr-title>
        <sen>Stofnanir eða fyrirtæki geta óskað eftir áliti nefndarinnar í málum þar sem gildar ástæður eru fyrir því að ekki verði leyst úr þeim á vettvangi.</sen>
      </numart>
      <numart nr="2" type="numeric">
        <nr-title>2.</nr-title>
        <sen>Sá sem ekki unir niðurstöðu stofnunar eða fyrirtækis og hefur hagsmuna að gæta getur óskað eftir áliti nefndarinnar.</sen>
      </numart>
      <numart nr="3" type="numeric">
        <nr-title>3.</nr-title>
        <sen>Lögbundnar siðanefndir sem fjalla um rannsóknir geta vísað málum til nefndarinnar.</sen>
      </numart>
      <numart nr="4" type="numeric">
        <nr-title>4.</nr-title>
        <sen>Nefndin getur að eigin frumkvæði eða samkvæmt ábendingu hafið athugun á því hvort brotið hafi verið gegn viðurkenndum siðferðisviðmiðum í rannsóknum, þ.m.t. utan stofnana eða fyrirtækja.</sen>
      </numart>
    </subart>
    <subart nr="3">
      <sen>Álitsgerðir nefndarinnar geta varðað eftirfarandi atriði:</sen>
      <numart nr="a" type="alphabet">
        <nr-title>a.</nr-title>
        <sen>hvort vísinda- eða fræðimaður eða annar ábyrgðarmaður rannsóknar hafi brotið gegn viðurkenndum siðferðisviðmiðum,</sen>
      </numart>
      <numart nr="b" type="alphabet">
        <nr-title>b.</nr-title>
        <sen>hvort um sé að ræða kerfislægan vanda hjá stofnun, fyrirtæki eða viðkomandi rannsóknasamfélagi,</sen>
      </numart>
      <numart nr="c" type="alphabet">
        <nr-title>c.</nr-title>
        <sen>hvort leiðrétta beri eða afturkalla niðurstöður rannsókna,</sen>
      </numart>
      <numart nr="d" type="alphabet">
        <nr-title>d.</nr-title>
        <sen>hvort fram hafi komið við athugun nefndarinnar annars konar annmarkar í rannsókna- eða vísindastarfi sem brjóta gegn vönduðum starfsháttum þótt þeir falli ekki undir viðurkennd siðferðisviðmið.</sen>
      </numart>
    </subart>
  </art>
  <art nr="8">
    <nr-title>8. gr.</nr-title>
    <name>Frávísun og heimvísun.</name>
    <subart nr="1">
      <sen>Nefnd um vandaða starfshætti í vísindum getur vísað máli frá ef það fellur utan verksviðs hennar, ákvæði 2. mgr. 7. gr. eru ekki uppfyllt, mál er augljóslega ekki á rökum reist eða ef það varðar lítilvæga hagsmuni.</sen>
    </subart>
    <subart nr="2">
      <sen>Nefndin getur beint því til stofnunar eða fyrirtækis að taka mál til úrlausnar.</sen>
    </subart>
  </art>
  <art nr="9">
    <nr-title>9. gr.</nr-title>
    <name>Málsmeðferð.</name>
    <subart nr="1">
      <sen>Reglur stjórnsýslulaga gilda um meðferð mála hjá nefnd um vandaða starfshætti í vísindum eftir því sem við á.</sen>
      <sen>Nefndinni er heimilt að gæta trúnaðar um það frá hverjum ábendingar um meint brot á viðurkenndum siðferðisviðmiðum hafi borist.</sen>
    </subart>
    <subart nr="2">
      <sen>Nefndin setur sér málsmeðferðarreglur sem ráðherra staðfestir og eru birtar á vef nefndarinnar.</sen>
      <sen>Í reglunum skal mæla nánar fyrir um form álitsgerða, hverjum sé tilkynnt um niðurstöður og eftirfylgni nefndarinnar með álitsgerðum.</sen>
    </subart>
  </art>
  <art nr="10">
    <nr-title>10. gr.</nr-title>
    <name>Ársskýrsla.</name>
    <subart nr="1">
      <sen>Nefnd um vandaða starfshætti í vísindum skal árlega gefa út skýrslu um starf sitt.</sen>
      <sen>Persónugreinanlegar upplýsingar skulu fjarlægðar fyrir birtingu eftir því sem við á.</sen>
    </subart>
  </art>
  <art nr="11">
    <nr-title>11. gr.</nr-title>
    <name>Gildistaka.</name>
    <subart nr="1">
      <sen>Lög þessi öðlast þegar gildi.</sen>
      <sen>Nefnd um vandaða starfshætti í vísindum er ekki heimilt að taka fyrir mál ef rannsókn er framkvæmd áður en siðferðisviðmið skv. 3. mgr. 6. gr. hafa verið birt.</sen>
    </subart>
  </art>
</law>
