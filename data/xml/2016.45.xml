<?xml version="1.0" encoding="utf-8"?>
<law nr="45" year="2016">
  <name>Lög um kjaramál Félags íslenskra flugumferðarstjóra</name>
  <num-and-date>
    <date>2016-06-08</date>
    <num>45</num>
    <original>2016 nr. 45 8. júní</original>
  </num-and-date>
  <minister-clause>&lt;a href=&quot;http://www.althingi.is//dba-bin/ferill.pl?ltg=145&amp;amp;mnr=815&quot;&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href=&quot;http://www.althingi.is/altext/145/s/1504.html&quot;&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 9. júní 2016. &lt;/b&gt; &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; samgöngu- og sveitarstjórnarráðherra &lt;/b&gt; eða &lt;b&gt; samgöngu- og sveitarstjórnarráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna hér.</minister-clause>
  <art nr="1">
    <nr-title>1. gr.</nr-title>
    <name>Bann við vinnustöðvunum.</name>
    <subart nr="1">
      <sen>Verkfallsaðgerðir Félags íslenskra flugumferðarstjóra gagnvart Isavia ohf., svo og frekari vinnustöðvanir eða aðrar aðgerðir félagsins sem er ætlað að knýja fram aðra skipan kjaramála en lög þessi ákveða, eru óheimilar frá gildistöku laga þessara og á gildistíma ákvarðana gerðardóms skv. 2. gr.</sen>
    </subart>
    <subart nr="2">
      <sen>Þrátt fyrir ákvæði 1. mgr. er aðilum heimilt að semja um breytingar frá því fyrirkomulagi sem lög þessi kveða á um en eigi má knýja þær fram með vinnustöðvun eða öðrum aðgerðum.</sen>
    </subart>
  </art>
  <art nr="2">
    <nr-title>2. gr.</nr-title>
    <name>Skipun gerðardóms.</name>
    <subart nr="1">
      <sen>Hafi aðilar skv. 1. gr. ekki undirritað kjarasamning fyrir 24. júní 2016 skal gerðardómur fyrir 18. júlí 2016 ákveða kaup og kjör félagsmanna Félags íslenskra flugumferðarstjóra.</sen>
      <sen>Ákvarðanir gerðardóms skulu vera bindandi með sama hætti og kjarasamningur á milli aðila frá og með gildistöku laga þessara og gilda þann tíma sem gerðardómur ákveður.</sen>
      <sen>Endanlegt uppgjör launa skal fara fram eigi síðar en einum og hálfum mánuði eftir að niðurstaða gerðardóms liggur fyrir.</sen>
    </subart>
    <subart nr="2">
      <sen>Í gerðardómi skulu eiga sæti þrír dómendur sem skipaðir eru af ráðherra.</sen>
      <sen>Skal einn tilnefndur af Hæstarétti Íslands, einn af Félagi íslenskra flugumferðarstjóra og einn af Samtökum atvinnulífsins.</sen>
      <sen>Dómendur skulu hafa hæfni til starfans í ljósi starfsferils og þekkingar á kjarasamningum og vinnudeilum.</sen>
      <sen>Að auki skulu þeir vera ótengdir aðilum skv. 1. gr.</sen>
      <sen>Sá aðili sem tilnefndur er af Hæstarétti skal vera formaður dómsins og kallar hann dóminn saman.</sen>
    </subart>
    <subart nr="3">
      <sen>Gerðardómur setur sér starfsreglur, aflar nauðsynlegra gagna og getur krafist skýrslna, munnlegra og skriflegra, af þeim sem gerðardómur telur nauðsynlegt.</sen>
      <sen>Aðilar skulu eiga rétt á að gera gerðardómi grein fyrir sjónarmiðum sínum.</sen>
      <sen>Skal gerðardómur ætla þeim hæfilegan tíma í því skyni.</sen>
    </subart>
    <subart nr="4">
      <sen>Kostnaður af starfi gerðardóms greiðist úr ríkissjóði.</sen>
    </subart>
  </art>
  <art nr="3">
    <nr-title>3. gr.</nr-title>
    <name>Ákvörðun gerðardóms.</name>
    <subart nr="1">
      <sen>Gerðardómur skal við ákvarðanir um laun og önnur starfskjör félagsmanna Félags íslenskra flugumferðarstjóra fyrst og fremst taka mið af launaþróun samkvæmt þeim kjarasamningum sem gerðir hafa verið á almennum vinnumarkaði síðustu missiri.</sen>
    </subart>
    <subart nr="2">
      <sen>Heimilt er gerðardómi að beita sér fyrir samkomulagi eða dómsátt á milli aðila sem hafi sömu réttaráhrif og ákvarðanir gerðardóms, hvort sem er um einstök ákvæði eða heildarsamning þeirra í milli, og tekur þá gerðardómur ekki ákvörðun um þau atriði sem samkomulagið eða dómsáttin tekur til.</sen>
    </subart>
    <subart nr="3">
      <sen>Komi aðilar vinnudeilunnar sér saman um einhver efnisatriði í deilunni, án þess að vilja gera um það dómsátt, skal gerðardómur taka mið af því við ákvörðun sína og tekur hann þá ekki ákvörðun um þau atriði sem samkomulag aðila nær til.</sen>
    </subart>
  </art>
  <art nr="4">
    <nr-title>4. gr.</nr-title>
    <name>Gildistaka.</name>
    <subart nr="1">
      <sen>Lög þessi taka þegar gildi.</sen>
    </subart>
  </art>
</law>
