<?xml version='1.0' encoding='utf-8'?>
<law nr="144" year="2005" law-type="speaker-letter">
  <name>Forsetabréf um starfsháttu orðunefndar</name>
  <num-and-date>
    <date>2005-12-31</date>
    <num>144</num>
    <original>2005 nr. 144 31. desember</original>
  </num-and-date>
  <minister-clause>&lt;small&gt; &lt;b&gt; Tók gildi 7. janúar 2006. &lt;/b&gt; &lt;/small&gt;</minister-clause>
  <chapter nr="1" nr-type="roman" roman-nr="I">
    <nr-title>I. kafli.</nr-title>
    <name>Veiting orðunnar.</name>
    <art nr="1">
      <nr-title>1. gr.</nr-title>
      <subart nr="1">
        <sen nr="1">Stórmeistari hinnar íslensku fálkaorðu sæmir innlenda einstaklinga og erlenda heiðursmerkinu samkvæmt tillögu orðunefndar.</sen>
        <sen nr="2">Stórmeistari getur við sérstök tækifæri er honum þykir hlýða veitt orðuna án tillagna nefndarinnar.</sen>
      </subart>
    </art>
    <art nr="2">
      <nr-title>2. gr.</nr-title>
      <subart nr="1">
        <sen nr="1">Hver nefndarmaður getur borið fram tillögu á fundi um veitingu orðunnar.</sen>
        <sen nr="2">Samhljóða samþykki nefndarmanna þarf til þess að tillaga um orðuveitingu verði borin upp fyrir stórmeistara.</sen>
        <sen nr="3">Fundur orðunefndar telst löglegur ef hann sitja eigi færri en fjórir nefndarmanna og til hans hefur verið boðað með viðhlítandi hætti, sbr. 10. gr.</sen>
      </subart>
    </art>
    <art nr="3">
      <nr-title>3. gr.</nr-title>
      <subart nr="1">
        <sen nr="1">Tilnefningar til orðunefndar skulu vera bréflegar og undirritaðar af einum eða fleiri aðilum.</sen>
        <sen nr="2">Fjöldi undirskrifta ræður ekki úrslitum um orðuveitingu.</sen>
        <sen nr="3">Í tilnefningu skal tilgreina helstu æviatriði viðkomandi og hvað það er sem bréfritari telur að sá sem tilnefndur er hafi gert til að verða sæmdur fálkaorðunni.</sen>
        <sen nr="4">Ekki er tekið við tilnefningum sem berast rafrænt.</sen>
        <sen nr="5">Ekki er tekið við tilnefningum frá nánum skyldmennum þess sem tilnefndur er.</sen>
      </subart>
    </art>
    <art nr="4">
      <nr-title>4. gr.</nr-title>
      <subart nr="1">
        <sen nr="1">Heimilt er að bera upp fyrir stórmeistara tillögur um orðuveitingar án þess að málið hafi verið tekið til meðferðar á fundi, enda hafi orðuritari að boði formanns aflað tillögunni samþykkis nefndarmanna, sbr. 2. gr.</sen>
        <sen nr="2">Staðfesta skal slíkar tillögur á næsta nefndarfundi.</sen>
        <sen nr="3">Ef tilnefning er samþykkt af stórmeistara og orðunefnd skal orðuritari senda bréflega tilkynningu til væntanlegs orðuþega þar sem honum er greint frá ákvörðuninni.</sen>
      </subart>
      <subart nr="2">
        <sen nr="1">Berist nefndinni tilnefning um orðuveitingar skal orðuritari afla þeirrar vitneskju í málinu er nefndarmenn telja nauðsynlega til þess að tilnefningin hljóti afgreiðslu.</sen>
      </subart>
    </art>
    <art nr="5">
      <nr-title>5. gr.</nr-title>
      <subart nr="1">
        <sen nr="1">Þegar orðunefnd hefur samþykkt orðuveitingu til erlends ríkisborgara skal leita umsagnar utanríkisráðuneytisins.</sen>
        <sen nr="2">Umsagnir ráðuneytisins, ef einhverjar eru, skulu berast nefndinni innan sjö daga.</sen>
        <sen nr="3">Orðuveitingar til erlendra ríkisborgara sem byggjast á gagnkvæmni milli íslenska utanríkisráðuneytisins og sendiráða á Íslandi og jafnframt til aðila sem starfandi eru í þágu erlendra stjórnvalda á erlendri grundu skal bera undir utanríkisráðuneytið.</sen>
        <sen nr="4">Leita ber umsagnar utanríkisráðuneytisins um tilnefningar er varða kjörræðismenn Íslands erlendis.</sen>
      </subart>
    </art>
    <art nr="6">
      <nr-title>6. gr.</nr-title>
      <subart nr="1">
        <sen nr="1">Sá sem sæmdur er fálkaorðunni í fyrsta sinn skal að jafnaði hljóta lægsta stig hennar.</sen>
        <sen nr="2">Þó má frá þessu víkja ef sérstakar aðstæður mæla með því.</sen>
      </subart>
      <subart nr="2">
        <sen nr="1">Ef erlendum þjóðhöfðingjum eða forsætisráðherrum er veitt fálkaorðan skulu þeir jafnan hljóta fjórða stig hennar, stórkrossinn, en þó er heimilt að veita æðsta stig hennar, keðju ásamt stórkrossstjörnu.</sen>
        <sen nr="2">Skila ber keðjunni þegar viðkomandi lætur af störfum.</sen>
      </subart>
      <subart nr="3">
        <sen nr="1">Ef orðan er veitt erlendum einstaklingum sem bera heiðursmerki heimalands síns skal sæma þá samsvarandi stigi fálkaorðunnar.</sen>
      </subart>
      <subart nr="4">
        <sen nr="1">Þegar stig hinnar erlendu orðu eru fleiri en fjögur samsvarar stórkrossstigið aðeins hæsta stiginu en stig stórriddara með stjörnu því næsthæsta.</sen>
        <sen nr="2">Séu stigin fleiri en tíu samsvarar stórriddarakross með stjörnu tveimur hinum næsthæstu, en stigin þar fyrir neðan skiptast sem næst að jöfnu, og samsvarar stig stórriddara æðri stigunum en stig riddara hinum lægri.</sen>
      </subart>
    </art>
    <art nr="7">
      <nr-title>7. gr.</nr-title>
      <subart nr="1">
        <sen nr="1">Eigi má veita þeim er sæmdur hefur verið fálkaorðunni æðri stig hennar en hið næsta fyrir ofan það er hann áður hlaut.</sen>
        <sen nr="2">Riddara má því eigi sæma æðra stigi en stórriddarakrossi o.</sen>
        <sen nr="3">s.</sen>
        <sen nr="4">frv.</sen>
      </subart>
      <subart nr="2">
        <sen nr="1">Þrjú ár skulu líða hið skemmsta frá því að sá er hlotið hefur riddarakross hlýtur stórriddarakross.</sen>
        <sen nr="2">Stórriddara má eigi sæma stjörnu fyrr en að liðnum sex árum frá því að hann hlaut stórriddarakrossinn, og stórriddara með stjörnu má eigi sæma stórkrossi fyrr en að liðnum tólf árum frá því að hann hlaut stjörnu.</sen>
      </subart>
      <subart nr="3">
        <sen nr="1">Stórmeistari getur þó vikið frá þessu ef honum þykir hlýða, sbr. 1. gr.</sen>
      </subart>
    </art>
  </chapter>
  <chapter nr="2" nr-type="roman" roman-nr="II">
    <nr-title>II. kafli.</nr-title>
    <name>Afhending orðunnar og birting orðuveitinga.</name>
    <art nr="8">
      <nr-title>8. gr.</nr-title>
      <subart nr="1">
        <sen nr="1">Stórmeistari afhendir öll stig orðunnar til íslenskra ríkisborgara á forsetasetrinu Bessastöðum 1. janúar og 17. júní ár hvert.</sen>
      </subart>
      <subart nr="2">
        <sen nr="1">Stórmeistari getur vikið frá þessum dagsetningum varðandi einstakar orðuveitingar til íslenskra ríkisborgara.</sen>
        <sen nr="2">Stórmeistara er heimilt ef svo ber undir að fela formanni orðunefndar að afhenda orðu í sinn stað, annars orðuritara ef formaður er forfallaður.</sen>
      </subart>
      <subart nr="3">
        <sen nr="1">Stórmeistari afhendir öll stig orðunnar til erlendra ríkisborgara að jafnaði á forsetasetrinu Bessastöðum.</sen>
      </subart>
      <subart nr="4">
        <sen nr="1">Við sérstök tækifæri getur stórmeistari formlega falið eftirtöldum aðilum í sinn stað að afhenda fálkaorðuna erlendum ríkisborgurum á erlendum vettvangi:</sen>
        <numart nr="1" nr-type="numeric">
          <nr-title>1.</nr-title>
          <name>Handhöfum forsetavalds:</name>
          <sen nr="1">forsætisráðherra, forseta Alþingis eða forseta Hæstaréttar;</sen>
        </numart>
        <numart nr="2" nr-type="numeric">
          <nr-title>2.</nr-title>
          <sen nr="1">utanríkisráðherra;</sen>
        </numart>
        <numart nr="3" nr-type="numeric">
          <nr-title>3.</nr-title>
          <sen nr="1">formanni orðunefndar;</sen>
        </numart>
        <numart nr="4" nr-type="numeric">
          <nr-title>4.</nr-title>
          <sen nr="1">sendiherrum Íslands búsettum erlendis.</sen>
        </numart>
      </subart>
    </art>
    <art nr="9">
      <nr-title>9. gr.</nr-title>
      <subart nr="1">
        <sen nr="1">Frá orðuveitingum skal skýra í Stjórnartíðindum ár hvert.</sen>
        <sen nr="2">Einnig skal senda tilkynningu til fjölmiðla um orðuveitingar til íslenskra ríkisborgara 1. janúar og 17. júní.</sen>
      </subart>
    </art>
  </chapter>
  <chapter nr="3" nr-type="roman" roman-nr="III">
    <nr-title>III. kafli.</nr-title>
    <name>Fundarhöld o.fl.</name>
    <art nr="10">
      <nr-title>10. gr.</nr-title>
      <subart nr="1">
        <sen nr="1">Orðunefnd heldur fundi að minnsta kosti tveimur mánuðum fyrir árlegar orðuveitingar 1. janúar og 17. júní.</sen>
        <sen nr="2">Formaður nefndarinnar stýrir þeim en varaformaður í forföllum hans.</sen>
        <sen nr="3">Sá er lengst hefur átt sæti í orðunefnd er sjálfkjörinn varaformaður.</sen>
        <sen nr="4">Fundi nefndarinnar skal boða með minnst fimm daga fyrirvara.</sen>
      </subart>
      <subart nr="2">
        <sen nr="1">Um hver áramót skal orðuritari leggja fram ársreikning orðunnar og skýrslu um birgðir heiðursmerkja.</sen>
      </subart>
      <subart nr="3">
        <sen nr="1">Orðuritari veitir viðtöku öllum tilnefningum til orðuveitinga og sér um að þær komi til umfjöllunar nefndarmanna.</sen>
        <sen nr="2">Eftir formlega umfjöllun nefndarmanna leggur formaður endanlegar tillögur nefndarinnar fyrir stórmeistara.</sen>
      </subart>
      <subart nr="4">
        <sen nr="1">Orðuritari varðveitir heiðursmerki orðunnar, innsigli hennar, bækur og skjöl.</sen>
        <sen nr="2">Orðuritari annast fundarboðanir að fyrirlagi formanns.</sen>
        <sen nr="3">Jafnframt annast hann gerð kynningarefnis um orðuna samkvæmt fyrirmælum orðunefndar.</sen>
      </subart>
    </art>
  </chapter>
  <chapter nr="4" nr-type="roman" roman-nr="IV">
    <nr-title>IV. kafli.</nr-title>
    <name>Gildistaka.</name>
    <art nr="11">
      <nr-title>11. gr.</nr-title>
      <subart nr="1">
        <sen nr="1">Forsetabréf þetta öðlast þegar gildi.</sen>
        <sen nr="2">&lt;a href="https://www.althingi.is/lagasafn/leidbeiningar" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða. Sjá 7. lið í leiðbeiningum um notkun lagasafns."&gt; … &lt;/a&gt;</sen>
      </subart>
    </art>
  </chapter>
</law>
