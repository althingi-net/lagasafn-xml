<?xml version='1.0' encoding='utf-8'?>
<law nr="117" year="2004" law-type="law">
  <name>Lög um kjaramál kennara og skólastjórnenda í grunnskólum</name>
  <num-and-date>
    <date>2004-11-13</date>
    <num>117</num>
    <original>2004 nr. 117 13. nóvember</original>
  </num-and-date>
  <minister-clause>&lt;a href="https://www.althingi.is/thingstorf/thingmalalistar-eftir-thingum/ferill/?ltg=131&amp;amp;mnr=318"&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href="https://www.althingi.is/altext/131/s/0347.html"&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 13. nóvember 2004. &lt;/b&gt; &lt;/small&gt;</minister-clause>
  <art nr="1">
    <nr-title>1. gr.</nr-title>
    <subart nr="1">
      <sen nr="1">Verkfall Kennarasambands Íslands fyrir hönd Félags grunnskólakennara og Skólastjórafélags Íslands og félagsmanna þeirra gagnvart launanefnd sveitarfélaga fyrir hönd þeirra sveitarfélaga sem veitt hafa launanefndinni umboð til kjarasamningsgerðar við nefnda aðila, svo og verkföll, verkbönn og aðrar aðgerðir sem er ætlað að knýja fram aðra skipan kjaramála en lög þessi ákveða, eru óheimil frá gildistöku laganna og á gildistíma ákvarðana gerðardóms skv. 2. gr., ef til hans kemur.</sen>
      <sen nr="2">Þó er aðilum heimilt að semja um breytingar en eigi má knýja þær fram með vinnustöðvun.</sen>
    </subart>
  </art>
  <art nr="2">
    <nr-title>2. gr.</nr-title>
    <subart nr="1">
      <sen nr="1">Hafi aðilar skv. 1. gr. ekki undirritað kjarasamning fyrir 20. nóvember 2004 skal Hæstiréttur Íslands tilnefna þrjá menn í gerðardóm sem skal fyrir 28. febrúar 2005 ákveða kaup og kjör félagsmanna Félags grunnskólakennara og Skólastjórafélags Íslands hjá þeim sveitarfélögum sem veitt hafa launanefndinni umboð til kjarasamningsgerðar við félögin.</sen>
      <sen nr="2">Ákvarðanir gerðardómsins skulu vera bindandi sem kjarasamningur á milli aðila frá og með gildistöku laga þessara og gilda þann tíma sem gerðardómurinn ákveður.</sen>
      <sen nr="3">Endanlegt uppgjör launa skal fara fram eigi síðar en fjórum vikum eftir að niðurstaða gerðardóms liggur fyrir.</sen>
    </subart>
    <subart nr="2">
      <sen nr="1">Hæstiréttur kveður á um hver hinna þriggja gerðardómsmanna skuli vera formaður dómsins og kallar hann dóminn saman.</sen>
    </subart>
    <subart nr="3">
      <sen nr="1">Gerðardómurinn setur sér starfsreglur, aflar nauðsynlegra gagna og getur krafist skýrslna, munnlegra og skriflegra, af þeim aðilum sem gerðardómurinn telur nauðsynlegt.</sen>
      <sen nr="2">Aðilar skulu eiga rétt á að gera gerðardómnum grein fyrir sjónarmiðum sínum.</sen>
      <sen nr="3">Skal gerðardómurinn ætla þeim hæfilegan tíma í því skyni.</sen>
    </subart>
    <subart nr="4">
      <sen nr="1">Gerðardómnum skal séð fyrir viðunandi starfsaðstöðu.</sen>
      <sen nr="2">Gerðardómurinn getur kvatt sérfróða menn til starfa í þágu dómsins og til ráðuneytis um úrlausn mála.</sen>
    </subart>
    <subart nr="5">
      <sen nr="1">Kostnaður af starfi gerðardómsins greiðist úr ríkissjóði.</sen>
    </subart>
  </art>
  <art nr="3">
    <nr-title>3. gr.</nr-title>
    <subart nr="1">
      <sen nr="1">Gerðardómurinn skal, við ákvörðun samkvæmt lögum þessum, hafa hliðsjón af almennri þróun á vinnumarkaði frá gerð síðasta kjarasamnings deiluaðila að því leyti sem við á.</sen>
      <sen nr="2">Við ákvarðanir um laun félagsmanna skv. 1. gr. og önnur starfskjör þeirra skal gerðardómurinn einnig hafa hliðsjón af kjörum þeirra sem sambærilegir geta talist að menntun, störfum, vinnutíma og ábyrgð en jafnframt gæta þess að stöðugleika efnahagsmála og forsendum annarra kjarasamninga sé ekki raskað.</sen>
    </subart>
    <subart nr="2">
      <sen nr="1">Komi aðilar vinnudeilunnar sér saman um einhver efnisatriði í deilunni, án þess að vilja gera um það dómsátt, skal gerðardómurinn taka mið af því við ákvörðun sína en hefur þó frjálsar hendur um tilhögun mála.</sen>
    </subart>
    <subart nr="3">
      <sen nr="1">Heimilt er gerðardómi að beita sér fyrir samkomulagi eða dómsátt á milli aðila sem hafi sömu réttaráhrif og ákvarðanir gerðardómsins, hvort sem er um einstök ákvæði eða heildarsamning þeirra í milli, og tekur þá gerðardómurinn ekki ákvörðun um þau atriði sem svo háttar til um.</sen>
    </subart>
  </art>
  <art nr="4">
    <nr-title>4. gr.</nr-title>
    <subart nr="1">
      <sen nr="1">Lög þessi taka þegar gildi.</sen>
    </subart>
  </art>
</law>
