<?xml version='1.0' encoding='utf-8'?>
<law nr="33" year="2023" law-type="law">
  <name>Tónlistarlög</name>
  <num-and-date>
    <date>2023-05-22</date>
    <num>33</num>
    <original>2023 nr. 33 22. maí</original>
  </num-and-date>
  <minister-clause>&lt;a href="https://www.althingi.is/thingstorf/thingmalalistar-eftir-thingum/ferill/?ltg=153&amp;amp;mnr=542"&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href="https://www.althingi.is/altext/153/s/0684.html"&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 7. júní 2023. III. kafli kemur til framkvæmda skv. fyrirmælum í 13. gr. &lt;/b&gt; &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; menningar- og viðskiptaráðherra &lt;/b&gt; eða &lt;b&gt; menningar- og viðskiptaráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna hér.</minister-clause>
  <chapter nr="1" nr-type="roman" chapter-type="kafli" roman-nr="I">
    <nr-title>I. kafli.</nr-title>
    <name>Markmið og yfirstjórn.</name>
    <art nr="1">
      <nr-title>1. gr.</nr-title>
      <name>Markmið.</name>
      <subart nr="1">
        <paragraph nr="1">
          <sen nr="1">Markmið laga þessara er að efla umgjörð fyrir sköpun og flutning tónlistar á Íslandi með því að marka heildarramma fyrir málefni tónlistar og búa henni hagstæð skilyrði.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Við framkvæmd þessara laga skal gæta jafnréttis og huga sérstaklega að jafnri stöðu kynjanna.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Ráðherra fer með yfirstjórn málefna er varða tónlist samkvæmt lögum þessum.</sen>
        </paragraph>
      </subart>
    </art>
  </chapter>
  <chapter nr="2" nr-type="roman" chapter-type="kafli" roman-nr="II">
    <nr-title>II. kafli.</nr-title>
    <name>Tónlistarmiðstöð og tónlistarráð.</name>
    <art nr="2">
      <nr-title>2. gr.</nr-title>
      <name>Rekstrarform.</name>
      <subart nr="1">
        <paragraph nr="1">
          <sen nr="1">Tónlistarmiðstöð er sjálfseignarstofnun sem rekin er á einkaréttarlegum grunni með sjálfstæðri fjárhagsábyrgð og starfar samkvæmt sérstakri skipulagsskrá sem stjórn setur og staðfestir.</sen>
        </paragraph>
      </subart>
    </art>
    <art nr="3">
      <nr-title>3. gr.</nr-title>
      <name>Hlutverk og helstu verkefni.</name>
      <subart nr="1">
        <paragraph nr="1">
          <sen nr="1">Hlutverk tónlistarmiðstöðvar er að:</sen>
          <numart nr="a" nr-type="alphabet">
            <nr-title>a.</nr-title>
            <paragraph nr="1">
              <sen nr="1">vera samstarfsvettvangur atvinnulífs, hagsmunasamtaka, menningarstofnana, menntastofnana og stjórnvalda um stefnu og aðgerðir í málefnum tónlistar,</sen>
            </paragraph>
          </numart>
          <numart nr="b" nr-type="alphabet">
            <nr-title>b.</nr-title>
            <paragraph nr="1">
              <sen nr="1">hafa umsjón með rekstri og starfsemi tónlistarsjóðs,</sen>
            </paragraph>
          </numart>
          <numart nr="c" nr-type="alphabet">
            <nr-title>c.</nr-title>
            <paragraph nr="1">
              <sen nr="1">stuðla að kynningu, útbreiðslu og sölu á íslenskri tónlist og nótum og starfrækja nótnaveitu fyrir íslensk tónverk,</sen>
            </paragraph>
          </numart>
          <numart nr="d" nr-type="alphabet">
            <nr-title>d.</nr-title>
            <paragraph nr="1">
              <sen nr="1">veita tónlistarfólki og fyrirtækjum sem markaðssetja tónlist ráðgjöf og þjónustu, styðja útflutning á tónlist og stuðla að auknum samskiptum og tengslamyndun við erlenda aðila á sviði tónlistar,</sen>
            </paragraph>
          </numart>
          <numart nr="e" nr-type="alphabet">
            <nr-title>e.</nr-title>
            <paragraph nr="1">
              <sen nr="1">sinna afmörkuðum verkefnum tengdum rannsóknum og tölfræði um íslenskan tónlistariðnað,</sen>
            </paragraph>
          </numart>
          <numart nr="f" nr-type="alphabet">
            <nr-title>f.</nr-title>
            <paragraph nr="1">
              <sen nr="1">styðja varðveislu menningararfleifðar á sviði tónlistar með ráðgjöf, fræðslu og þjónustu.</sen>
            </paragraph>
          </numart>
        </paragraph>
      </subart>
    </art>
    <art nr="4">
      <nr-title>4. gr.</nr-title>
      <name>Stjórn tónlistarmiðstöðvar.</name>
      <subart nr="1">
        <paragraph nr="1">
          <sen nr="1">Ráðherra skipar sjö fulltrúa í stjórn tónlistarmiðstöðvar til þriggja ára í senn, tvo án tilnefningar og skal annar vera formaður, en aðrir skulu skipaðir samkvæmt tilnefningum eftirfarandi hagaðila innan tónlistar sem hver um sig tilnefnir einn stjórnarmann: STEF, Félag hljómplötuframleiðenda, Félag íslenskra hljómlistarmanna, Félag kennara og stjórnenda í tónlistarskólum og Tónskáldafélag Íslands.</sen>
          <sen nr="2">Varamenn skulu tilnefndir og skipaðir á sama hátt.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Stjórn tónlistarmiðstöðvar ræður framkvæmdastjóra og ber hann ábyrgð á störfum sínum gagnvart henni.</sen>
          <sen nr="2">Framkvæmdastjóri annast daglegan rekstur tónlistarmiðstöðvar í umboði stjórnar, ræður annað starfsfólk og er í forsvari fyrir hana.</sen>
          <sen nr="3">Framkvæmdastjóri skal hafa háskólamenntun og staðgóða þekkingu á starfssviði tónlistarmiðstöðvar.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Stjórn samþykkir árlega starfs- og fjárhagsáætlun tónlistarmiðstöðvar og hefur eftirlit með framkvæmd hennar.</sen>
        </paragraph>
      </subart>
      <subart nr="4">
        <paragraph nr="1">
          <sen nr="1">Stjórn boðar til aðalfundar tónlistarmiðstöðvar sem haldinn skal fyrir 1. maí ár hvert.</sen>
          <sen nr="2">Rétt til setu eiga stofnaðilar, þeir sem skipa fulltrúa í stjórn tónlistarmiðstöðvar og fulltrúar í tónlistarráði.</sen>
          <sen nr="3">Stjórn er heimilt að bjóða fleirum til áheyrnar á aðalfundi.</sen>
        </paragraph>
      </subart>
    </art>
    <art nr="5">
      <nr-title>5. gr.</nr-title>
      <name>Fjárhagur og gjaldtaka tónlistarmiðstöðvar.</name>
      <subart nr="1">
        <paragraph nr="1">
          <sen nr="1">Starfsemi tónlistarmiðstöðvar skal fjármögnuð með:</sen>
          <numart nr="a" nr-type="alphabet">
            <nr-title>a.</nr-title>
            <paragraph nr="1">
              <sen nr="1">þjónustusamningum við ríki, stofnanir og samtök,</sen>
            </paragraph>
          </numart>
          <numart nr="b" nr-type="alphabet">
            <nr-title>b.</nr-title>
            <paragraph nr="1">
              <sen nr="1">þóknun fyrir veitta þjónustu, þar á meðal sölu og leigu á nótum,</sen>
            </paragraph>
          </numart>
          <numart nr="c" nr-type="alphabet">
            <nr-title>c.</nr-title>
            <paragraph nr="1">
              <sen nr="1">sérstökum framlögum og öðrum tekjum.</sen>
            </paragraph>
          </numart>
        </paragraph>
      </subart>
      <subart nr="2">
        <paragraph nr="1">
          <sen nr="1">Gerður skal þjónustusamningur til þriggja ára í senn á milli ríkisins og tónlistarmiðstöðvar um ráðstöfun fjárveitinga hennar.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Tónlistarmiðstöð setur sér gjaldskrá sem skal staðfest af stjórn.</sen>
        </paragraph>
      </subart>
    </art>
    <art nr="6">
      <nr-title>6. gr.</nr-title>
      <name>Tónlistarráð.</name>
      <subart nr="1">
        <paragraph nr="1">
          <sen nr="1">Tónlistarráð er stjórnvöldum og tónlistarmiðstöð til ráðgjafar um málefni er varða tónlist.</sen>
          <sen nr="2">Tónlistarráð tekur þátt í stefnumótun tónlistarmiðstöðvar.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Ráðherra skipar fulltrúa í tónlistarráð til þriggja ára í senn samkvæmt tilnefningum hagaðila sem tilgreindir eru á lista sem ráðuneytið heldur utan um og uppfærir eftir þörfum.</sen>
          <sen nr="2">Einn fulltrúi í tónlistarráði skal skipaður án tilnefningar og skal hann vera formaður ráðsins.</sen>
        </paragraph>
      </subart>
    </art>
  </chapter>
  <chapter nr="3" nr-type="roman" chapter-type="kafli" roman-nr="III">
    <nr-title>III. kafli.</nr-title>
    <name>Tónlistarsjóður.</name>
    <art nr="7">
      <nr-title>7. gr.</nr-title>
      <name>Tónlistarsjóður.</name>
      <subart nr="1">
        <paragraph nr="1">
          <sen nr="1">Hlutverk tónlistarsjóðs er að efla íslenska tónlist, hljóðritagerð og þróunarstarf í íslenskum tónlistariðnaði.</sen>
          <sen nr="2">Sjóðurinn skal stuðla að kynningu á íslenskum tónlistarmönnum og tónsköpun þeirra hér á landi sem erlendis.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Tekjur tónlistarsjóðs eru:</sen>
          <numart nr="a" nr-type="alphabet">
            <nr-title>a.</nr-title>
            <paragraph nr="1">
              <sen nr="1">framlag ríkissjóðs eftir því sem ákveðið er í fjárlögum,</sen>
            </paragraph>
          </numart>
          <numart nr="b" nr-type="alphabet">
            <nr-title>b.</nr-title>
            <paragraph nr="1">
              <sen nr="1">önnur framlög.</sen>
            </paragraph>
          </numart>
        </paragraph>
      </subart>
      <subart nr="3">
        <paragraph nr="1">
          <sen nr="1">Tónlistarsjóður skiptist í fjórar deildir, þróun og innviði, frumsköpun og útgáfu, lifandi flutning og útflutning.</sen>
        </paragraph>
      </subart>
      <subart nr="4">
        <paragraph nr="1">
          <sen nr="1">Fjármagn til sjóðsins skiptist á milli deilda á eftirfarandi hátt: Þróun og innviðir 21%, frumsköpun og útgáfa 25%, lifandi flutningur 25% og útflutningur 17%.</sen>
          <sen nr="2">Þar að auki munu 12% deilast á milli sjóða eftir ásókn umsækjenda og áherslum sjóðsins hverju sinni.</sen>
        </paragraph>
      </subart>
      <subart nr="5">
        <paragraph nr="1">
          <sen nr="1">Ráðherra skipar úthlutunarnefnd fyrir hverja deild til tveggja ára í senn.</sen>
          <sen nr="2">Í hverri úthlutunarnefnd skulu eiga sæti þrír fulltrúar, tveir tilnefndir af fagfélögum innan tónlistar og einn, sem jafnframt er formaður, skal skipaður af ráðherra án tilnefningar.</sen>
          <sen nr="3">Varamenn skulu skipaðir með sama hætti.</sen>
          <sen nr="4">Ráðherra getur veitt heimild til að ein úthlutunarnefnd taki að sér fleiri en eina deild.</sen>
          <sen nr="5">Nefndarmönnum er einungis heimilt að sitja tvö tímabil í senn.</sen>
        </paragraph>
      </subart>
      <subart nr="6">
        <paragraph nr="1">
          <sen nr="1">Ráðherra úthlutar styrkjum úr tónlistarsjóði að fengnum tillögum úthlutunarnefndar.</sen>
        </paragraph>
      </subart>
      <subart nr="7">
        <paragraph nr="1">
          <sen nr="1">Ráðherra ákveður stefnu og áherslur í starfi tónlistarsjóðs og setur nánari reglur um meðferð umsókna, afgreiðslu og úthlutun styrkveitinga úr sjóðnum.</sen>
        </paragraph>
      </subart>
      <subart nr="8">
        <paragraph nr="1">
          <sen nr="1">Tónlistarsjóður er í umsýslu tónlistarmiðstöðvar.</sen>
        </paragraph>
      </subart>
      <subart nr="9">
        <paragraph nr="1">
          <sen nr="1">Stefna og áherslur í starfi tónlistarsjóðs skulu endurskoðaðar á þriggja ára fresti.</sen>
          <sen nr="2">Tónlistarmiðstöð mótar tillögur um endurskoðaða stefnu og helstu áherslur í starfi sjóðsins til þriggja ára og færir ráðherra til samþykktar.</sen>
        </paragraph>
      </subart>
      <subart nr="10">
        <paragraph nr="1">
          <sen nr="1">Þóknun fulltrúa í úthlutunarnefndum og annar kostnaður við störf úthlutunarnefnda greiðist úr tónlistarsjóði.</sen>
        </paragraph>
      </subart>
      <subart nr="11">
        <paragraph nr="1">
          <sen nr="1">Úthlutunarnefndum er heimilt að leita utanaðkomandi faglegrar ráðgjafar við mat umsókna.</sen>
        </paragraph>
      </subart>
    </art>
  </chapter>
  <chapter nr="4" nr-type="roman" chapter-type="kafli" roman-nr="IV">
    <nr-title>IV. kafli.</nr-title>
    <name>Sinfóníuhljómsveit Íslands.</name>
    <art nr="8">
      <nr-title>8. gr.</nr-title>
      <name>Hlutverk og helstu verkefni.</name>
      <subart nr="1">
        <paragraph nr="1">
          <sen nr="1">Sinfóníuhljómsveit Íslands er eign íslensku þjóðarinnar.</sen>
          <sen nr="2">Hún skal stuðla að því að auðga tónmenningu Íslendinga, efla áhuga og þekkingu á sígildri tónlist og samtímatónlist og gefa landsmönnum kost á að njóta hennar, m.a. með tónleikahaldi sem víðast um landið og með tónlistarflutningi í útvarpi, sjónvarpi og á vefmiðlum.</sen>
          <sen nr="3">Áherslu ber að leggja á kynningu og útbreiðslu á íslenskri tónlist hér á landi og erlendis.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Sinfóníuhljómsveit Íslands skal leitast við að tengja starf sitt tónlistarmenntun í landinu.</sen>
        </paragraph>
      </subart>
    </art>
    <art nr="9">
      <nr-title>9. gr.</nr-title>
      <name>Stjórn og starfsemi.</name>
      <subart nr="1">
        <paragraph nr="1">
          <sen nr="1">Stjórn Sinfóníuhljómsveitar Íslands skal skipuð fimm fulltrúum, einum tilnefndum af Reykjavíkurborg, einum af starfsmannafélagi hljómsveitarinnar, einum af þeim ráðherra er fer með fjárreiður ríkisins og tveimur af ráðherra, þar af skal annar vera formaður.</sen>
          <sen nr="2">Ráðherra skipar stjórnina til fjögurra ára og ákveður þóknun stjórnarmanna sem greiðist af rekstrarfé hljómsveitarinnar.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Stjórnin ræður sér framkvæmdastjóra og setur honum starfslýsingu og ber hann ábyrgð á störfum sínum gagnvart henni.</sen>
          <sen nr="2">Hann skal ráðinn til fjögurra ára í senn.</sen>
          <sen nr="3">Framkvæmdastjóri ræður starfsfólk á skrifstofu og til aðstoðar við æfingar, tónleika, nótnavörslu og annað að fengnu samþykki stjórnar.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Aðeins er heimilt að ráða sama einstakling framkvæmdastjóra tvisvar sinnum.</sen>
        </paragraph>
      </subart>
      <subart nr="4">
        <paragraph nr="1">
          <sen nr="1">Stjórnin ræður aðalhljómsveitarstjóra og aðra fasta hljómsveitarstjóra og skipar verkum með þeim.</sen>
        </paragraph>
      </subart>
      <subart nr="5">
        <paragraph nr="1">
          <sen nr="1">Stjórnin ræður hljóðfæraleikara, að fengnum tillögum framkvæmdastjóra, í minnst 65 stöðugildi.</sen>
          <sen nr="2">Aðra hljóðfæraleikara ræður stjórnin eftir því sem viðfangsefni krefjast, að fengnum tillögum framkvæmdastjóra og innan þeirra marka sem fjárframlög heimila, enda hafi viðfangsefnin verið samþykkt í fjárhagsáætlun.</sen>
        </paragraph>
      </subart>
      <subart nr="6">
        <paragraph nr="1">
          <sen nr="1">Um launakjör og vinnutíma starfsfólks hljómsveitarinnar fer eftir kjarasamningum þess og þess ráðherra er fer með launa- og kjaramál ríkisins.</sen>
        </paragraph>
      </subart>
      <subart nr="7">
        <paragraph nr="1">
          <sen nr="1">Heimilt er að ráða tónskáld til starfa í þágu hljómsveitarinnar í takmarkaðan tíma eða fá verk til flutnings hjá tónskáldum.</sen>
        </paragraph>
      </subart>
      <subart nr="8">
        <paragraph nr="1">
          <sen nr="1">Stjórninni er heimilt að skipa verkefnavalsnefnd um verkefni hljómsveitarinnar.</sen>
          <sen nr="2">Stjórnin ákveður nánar skipulag og hlutverk nefndarinnar.</sen>
        </paragraph>
      </subart>
      <subart nr="9">
        <paragraph nr="1">
          <sen nr="1">Stjórnin skal leggja starfs- og fjárhagsáætlun fyrir ráðherra með nægum fyrirvara til þess að gögn liggi fyrir þegar fjárlög eru undirbúin og afgreidd.</sen>
          <sen nr="2">Framkvæmdastjóri vinnur starfs- og fjárhagsáætlun fyrir stjórnina.</sen>
          <sen nr="3">Stjórnin ber ábyrgð á að fjárreiður og reikningshald hljómsveitarinnar sé í góðu lagi.</sen>
        </paragraph>
      </subart>
    </art>
    <art nr="10">
      <nr-title>10. gr.</nr-title>
      <name>Samstarf.</name>
      <subart nr="1">
        <paragraph nr="1">
          <sen nr="1">Í öllu starfi Sinfóníuhljómsveitar Íslands skal leggja áherslu á að hafa sem best samstarf við aðila sem vinna að skyldum markmiðum, einkum aðra íslenska flytjendur tónlistar, einstaklinga, hópa og stofnanir.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Efna má til samvinnu milli Sinfóníuhljómsveitarinnar annars vegar og Þjóðleikhússins, Íslenska dansflokksins og annarra aðila hins vegar um einstök verkefni eftir því sem tilefni gefast til og önnur starfsemi hljómsveitarinnar leyfir.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Sinfóníuhljómsveit Íslands og Ríkisútvarpið ohf. skulu gera með sér samning um flutning á tónlistarefni hljómsveitarinnar.</sen>
        </paragraph>
      </subart>
    </art>
    <art nr="11">
      <nr-title>11. gr.</nr-title>
      <name>Fjárhagur og gjaldtaka.</name>
      <subart nr="1">
        <paragraph nr="1">
          <sen nr="1">Sinfóníuhljómsveit Íslands er sjálfstæð stofnun með sérstakan fjárhag og lýtur sérstakri stjórn.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Að rekstri Sinfóníuhljómsveitarinnar standa eftirtaldir aðilar og greiða þeir rekstrarkostnað hennar í eftirfarandi hlutföllum:</sen>
          <numart nr="a" nr-type="alphabet">
            <nr-title>a.</nr-title>
            <paragraph nr="1">
              <sen nr="1">ríkissjóður Íslands 82%,</sen>
            </paragraph>
          </numart>
          <numart nr="b" nr-type="alphabet">
            <nr-title>b.</nr-title>
            <paragraph nr="1">
              <sen nr="1">borgarsjóður Reykjavíkur 18%.</sen>
            </paragraph>
          </numart>
        </paragraph>
      </subart>
      <subart nr="3">
        <paragraph nr="1">
          <sen nr="1">Með samþykki rekstraraðila getur ráðuneytið heimilað fleiri sveitarfélögum aðild að rekstri hljómsveitarinnar.</sen>
        </paragraph>
      </subart>
      <subart nr="4">
        <paragraph nr="1">
          <sen nr="1">Sinfóníuhljómsveit Íslands er heimilt að hafa tekjur af eigin starfsemi og taka aðgangseyri.</sen>
        </paragraph>
      </subart>
      <subart nr="5">
        <paragraph nr="1">
          <sen nr="1">Sinfóníuhljómsveit Íslands er heimilt að semja við Fjársýslu ríkisins um að taka að sér bókhald hljómsveitarinnar.</sen>
        </paragraph>
      </subart>
    </art>
  </chapter>
  <chapter nr="5" nr-type="roman" chapter-type="kafli" roman-nr="V">
    <nr-title>V. kafli.</nr-title>
    <name>Reglugerðir og gildistaka.</name>
    <art nr="12">
      <nr-title>12. gr.</nr-title>
      <name>Reglugerðarheimild.</name>
      <subart nr="1">
        <paragraph nr="1">
          <sen nr="1">Ráðherra er heimilt að setja í reglugerð nánari ákvæði um framkvæmd laga þessara, þar á meðal um stefnu og starfsemi tónlistarmiðstöðvar, tónlistarsjóðs og Sinfóníuhljómsveitar Íslands og um úthlutun styrkja úr tónlistarsjóði, sbr. 7. mgr. 7. gr.</sen>
        </paragraph>
      </subart>
    </art>
    <art nr="13">
      <nr-title>13. gr.</nr-title>
      <name>Gildistaka.</name>
      <subart nr="1">
        <paragraph nr="1">
          <sen nr="1">Lög þessi öðlast þegar gildi.</sen>
          <sen nr="2" expiry-symbol-offset="0">… Þó skal III. kafli koma til framkvæmda 1. desember 2023 …</sen>
        </paragraph>
      </subart>
    </art>
  </chapter>
  <chapter nr-type="temporary-clauses" nr="t">
    <name>Ákvæði til bráðabirgða.</name>
    <art nr="I" roman-nr="1" number-type="roman">
      <nr-title>I.</nr-title>
      <subart nr="1">
        <paragraph nr="1">
          <sen nr="1">Við gildistöku laga þessara er ráðherra heimilt að skipa stjórn tónlistarmiðstöðvar til bráðabirgða sem skal starfa fram að stofnfundi hennar sem haldinn skal eigi síðar en tveimur mánuðum eftir gildistöku laga þessara.</sen>
          <sen nr="2">Verkefni stjórnarinnar er að undirbúa stofnun tónlistarmiðstöðvar og boða til stofnfundar.</sen>
          <sen nr="3">Þegar ný stjórn hefur verið skipuð í samræmi við 4. gr. fellur umboð stjórnar samkvæmt ákvæði þessu niður.</sen>
        </paragraph>
      </subart>
    </art>
    <art nr="II" roman-nr="2" number-type="roman">
      <nr-title>II.</nr-title>
      <subart nr="1">
        <paragraph nr="1">
          <sen nr="1">Tónlistarsjóður skv. III. kafla skal taka við samningum sem gerðir hafa verið við styrkþega vegna úthlutana fyrir gildistöku laga þessara og sem gerðir eru á árinu 2023.</sen>
        </paragraph>
      </subart>
    </art>
    <art nr="III" roman-nr="3" number-type="roman">
      <nr-title>III.</nr-title>
      <subart nr="1">
        <paragraph nr="1">
          <sen nr="1">Þjónustusamningur skv. 2. mgr. 5. gr. skal liggja fyrir eigi síðar en tveimur mánuðum eftir gildistöku laga þessara.</sen>
        </paragraph>
      </subart>
    </art>
  </chapter>
</law>
