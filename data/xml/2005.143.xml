<?xml version="1.0" encoding="utf-8"?>
<law nr="143" year="2005">
  <name>Forsetabréf um afreksmerki hins íslenska lýðveldis</name>
  <num-and-date>
    <date>2005-12-31</date>
    <num>143</num>
    <original>2005 nr. 143 31. desember</original>
  </num-and-date>
  <minister-clause>&lt;small&gt; &lt;b&gt; Tók gildi 7. janúar 2006. &lt;/b&gt; &lt;/small&gt;</minister-clause>
  <art nr="1">
    <nr-title>1. gr.</nr-title>
    <subart nr="1">
      <sen>Afreksmerkið nefnist afreksmerki hins íslenska lýðveldis.</sen>
      <sen>Afreksmerkið er í tveimur stigum.</sen>
      <sen>Fyrra stig er merki úr gulli, 3 cm að þvermáli og 2 mm á þykkt.</sen>
      <sen>Á framhlið merkisins skal mótuð mynd Fjallkonunnar og umhverfis letrað í boga: Afreksmerki hins íslenska lýðveldis.</sen>
      <sen>Á bakhlið merkisins er skjaldarmerki Íslands.</sen>
      <sen>Á rönd merkisins skal letra nafn þess er merkið hlýtur og hvaða dag og ár afrek það var unnið er gerði hann merkisins verðan.</sen>
    </subart>
    <subart nr="2">
      <sen>Annað stig merkisins er eins og hið fyrra nema úr silfri.</sen>
    </subart>
  </art>
  <art nr="2">
    <nr-title>2. gr.</nr-title>
    <subart nr="1">
      <sen>Afreksmerkið skal bera á brjóstinu vinstra megin í silkibandi í fánalitunum.</sen>
    </subart>
  </art>
  <art nr="3">
    <nr-title>3. gr.</nr-title>
    <subart nr="1">
      <sen>Afreksmerkið má sæma innlenda einstaklinga og erlenda sem bjargað hafa íslenskum og erlendum mönnum úr lífsháska á íslensku landi eða í íslenskri lögsögu, enda sé upplýst með skýrslum björgunaraðila eða á annan fullgildan hátt um öll atvik björgunarinnar.</sen>
      <sen>Björgunaraðilar eru þeir opinberu aðilar og sjálfboðaliðasamtök sem skipuleggja og framkvæma björgunaraðgerðir.</sen>
    </subart>
    <subart nr="2">
      <sen>Gullmerkið skal veita þeim sem sannanlega hætta lífi sínu eða heilsu við björgunarstörf.</sen>
      <sen>Nú ferst björgunarmaður við slík björgunarstörf og skal þá veita maka eða afkomendum gullmerkið.</sen>
    </subart>
    <subart nr="3">
      <sen>Silfurmerkið skal veita þeim sem sannanlega tekur virkan þátt í frækilegri björgunaraðgerð.</sen>
    </subart>
    <subart nr="4">
      <sen>Björgunarmaður telst hver sá vera sem persónulega tekur þátt í björgunaraðgerð eða bregst við hættuástandi.</sen>
    </subart>
  </art>
  <art nr="4">
    <nr-title>4. gr.</nr-title>
    <subart nr="1">
      <sen>Afreksmerkið er eign þess er hlýtur það og erfingja hans að honum látnum.</sen>
    </subart>
  </art>
  <art nr="5">
    <nr-title>5. gr.</nr-title>
    <subart nr="1">
      <sen>Forseti Íslands veitir afreksmerkið.</sen>
    </subart>
  </art>
  <art nr="6">
    <nr-title>6. gr.</nr-title>
    <subart nr="1">
      <sen>Forseti Íslands skipar þriggja manna nefnd sem gerir tillögu um veitingu afreksmerkisins.</sen>
      <sen>Formennsku í nefndinni gegnir formaður orðunefndar hinnar íslensku fálkaorðu en aðrir nefndarmenn eru formaður Slysavarnafélagsins Landsbjargar og forsetaritari, sá síðastnefndi skal gegna störfum ritara nefndarinnar.</sen>
      <sen>Formaður nefndarinnar ber ábyrgð á að kalla nefndina saman hverju sinni til að fjalla um björgunaratvik.</sen>
      <sen>Seta í nefndinni er ótímabundin en þó bundin við skipunartíma í starf.</sen>
    </subart>
  </art>
  <art nr="7">
    <nr-title>7. gr.</nr-title>
    <subart nr="1">
      <sen>Engan má sæma afreksmerkinu nema nefndarmenn séu sammála um að leggja það til.</sen>
      <sen>Ef um erlendan ríkisborgara er að ræða skal leita umsagnar prótókollsskrifstofu utanríkisráðuneytisins sem kannar hjá viðkomandi stjórnvöldum hvort heimilt sé að sæma viðkomandi merkinu áður en ákvörðun er tekin um veitingu þess.</sen>
    </subart>
  </art>
  <art nr="8">
    <nr-title>8. gr.</nr-title>
    <subart nr="1">
      <sen>Afreksmerkið skal veita eigi síðar en sex mánuðum eftir björgunaratvik.</sen>
    </subart>
  </art>
  <art nr="9">
    <nr-title>9. gr.</nr-title>
    <subart nr="1">
      <sen>Merkinu skal fylgja skjal, undirritað af forseta og formanni afreksmerkjanefndar, þar sem greint sé fyrir hvaða afrek merkið er veitt og hvar björgunarafrekið var unnið.</sen>
    </subart>
  </art>
  <art nr="10">
    <nr-title>10. gr.</nr-title>
    <subart nr="1">
      <sen>Birta skal í Stjórnartíðindum og fjölmiðlum hverjir hljóta afreksmerkið og fyrir hvað merkið er veitt og hvar afrekið var unnið.</sen>
    </subart>
  </art>
  <art nr="11">
    <nr-title>11. gr.</nr-title>
    <subart nr="1">
      <sen>Kostnaður við afreksmerkið greiðist úr ríkissjóði.</sen>
    </subart>
  </art>
  <art nr="12">
    <nr-title>12. gr.</nr-title>
    <subart nr="1">
      <sen>Forsetabréf þetta öðlast þegar gildi.</sen>
      <sen>
        <a href="http://www.althingi.is/lagasafn/leidbeiningar" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða. Sjá 7. lið í leiðbeiningum um notkun lagasafns.">…</a>
      </sen>
    </subart>
  </art>
</law>
