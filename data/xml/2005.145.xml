<?xml version="1.0" encoding="utf-8"?>
<law nr="145" year="2005">
  <name>Forsetabréf um hina íslensku fálkaorðu</name>
  <num-and-date>
    <date>2005-12-31</date>
    <num>145</num>
    <original>2005 nr. 145 31. desember</original>
  </num-and-date>
  <minister-clause>&lt;small&gt; &lt;b&gt; Tók gildi 7. janúar 2006. &lt;/b&gt; &lt;/small&gt;</minister-clause>
  <art nr="1">
    <nr-title>1. gr.</nr-title>
    <subart nr="1">
      <paragraph nr="1">
        <sen nr="1">Orðunni má sæma innlenda einstaklinga eða erlenda fyrir vel unnin störf í þágu þjóðarinnar, einstakra þjóðfélagshópa eða landshluta, eða í þágu mikilvægra og góðra málefna á Íslandi eða á alþjóðavettvangi.</sen>
      </paragraph>
    </subart>
  </art>
  <art nr="2">
    <nr-title>2. gr.</nr-title>
    <subart nr="1">
      <paragraph nr="1">
        <sen nr="1">Forseti Íslands er stórmeistari orðunnar.</sen>
      </paragraph>
    </subart>
  </art>
  <art nr="3">
    <nr-title>3. gr.</nr-title>
    <subart nr="1">
      <paragraph nr="1">
        <sen nr="1">Nefnd sex manna ræður málefnum orðunnar.</sen>
        <sen nr="2">Eftir tillögu forsætisráðherra kveður forseti Íslands fimm einstaklinga, sem sæmdir eru og bera heiðursmerki orðunnar, til setu í nefndinni til sex ára í senn.</sen>
        <sen nr="3">Heimilt er að endurkveðja nefndarmenn til setu í nefndinni, þó ekki lengur en til þriggja ára til viðbótar, og tilnefnir forsætisráðherra formann nefndarinnar.</sen>
        <sen nr="4">Ráðherra má ekki eiga sæti í nefndinni.</sen>
        <sen nr="5">Forsetaritari er orðuritari og skipar sjötta sætið í nefndinni.</sen>
        <sen nr="6">Nefndarstarfið er heiðursstarf án launa.</sen>
      </paragraph>
    </subart>
  </art>
  <art nr="4">
    <nr-title>4. gr.</nr-title>
    <subart nr="1">
      <paragraph nr="1">
        <sen nr="1">Orðunefndin gerir tillögur til stórmeistarans um veitingu orðunnar.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Stórmeistari getur, er honum þykir hlýða, veitt orðuna án tillagna orðunefndar.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Þegar íslenskur ríkisborgari er sæmdur orðunni skal ávallt skýra opinberlega frá því hverjir sérstakir verðleikar hafa gert hann verðan sæmdarinnar.</sen>
      </paragraph>
    </subart>
  </art>
  <art nr="5">
    <nr-title>5. gr.</nr-title>
    <subart nr="1">
      <paragraph nr="1">
        <sen nr="1">Stig orðunnar eru fimm: Keðja ásamt stórkrossstjörnu, stórkrossriddari, stórriddari með stjörnu, stórriddari, riddari.</sen>
      </paragraph>
    </subart>
  </art>
  <art nr="6">
    <nr-title>6. gr.</nr-title>
    <subart nr="1">
      <paragraph nr="1">
        <sen nr="1">Við hátíðleg tækifæri ber stórmeistarinn, auk stórkrossstjörnunnar, merkið í gullinni keðju um hálsinn.</sen>
        <sen nr="2">Keðjan liðast í blásteinda skildi með silfruðum fálka og skjaldarmerki lýðveldisins til skiptis.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Keðjan, ásamt stórkrossstjörnunni, er jafnframt æðsta stig orðunnar og ber stórmeistari það einn Íslendinga.</sen>
      </paragraph>
    </subart>
  </art>
  <art nr="7">
    <nr-title>7. gr.</nr-title>
    <subart nr="1">
      <paragraph nr="1">
        <sen nr="1">Sameiginlegt merki orðunnar er gullrenndur, innskorinn, hvítsteindur kross og álmuhornin stýfð af inn á við.</sen>
        <sen nr="2">Framan á krossinum miðjum er gullrenndur, blásteindur skjöldur og á honum silfurfálki er lyftir vængjum til flugs.</sen>
        <sen nr="3">Aftan á krossinum miðjum er blásteind, sporöskjulöguð gullrönd, og á hana letrað með gullnum stöfum: Seytjándi júní 1944.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Krossar stórkrossriddara og stórriddara eru jafnstórir en riddarakrossar minni.</sen>
        <sen nr="2">Band orðunnar er heiðblátt en jaðrar hvítir með hárauðri rönd; band stórkrossriddara er breiðast en riddara mjóst.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Stórkrossriddarar bera krossinn á hægri mjöðm í bandinu um vinstri öxl.</sen>
        <sen nr="2">Stórriddarar bera hann í bandinu um hálsinn en riddarar á brjóstinu vinstra megin.</sen>
      </paragraph>
    </subart>
    <subart nr="4">
      <paragraph nr="1">
        <sen nr="1">Stórkrossriddarar bera enn fremur vinstra megin á brjóstinu átthyrnda silfurstjörnu með krossmarkinu á.</sen>
      </paragraph>
    </subart>
    <subart nr="5">
      <paragraph nr="1">
        <sen nr="1">Stjarna stórriddara er átthyrnd silfurstjarna og á henni miðri blásteindi silfurskjöldurinn með silfurfálkanum og bera þeir hann vinstra megin á brjóstinu.</sen>
        <sen nr="2">Öll merki orðunnar og bönd skulu gerð samkvæmt teikningum sem stórmeistarinn hefur samþykkt.</sen>
      </paragraph>
    </subart>
  </art>
  <art nr="8">
    <nr-title>8. gr.</nr-title>
    <subart nr="1">
      <paragraph nr="1">
        <sen nr="1">Fálkaorðunni fylgir barmmerki, rósetta, sem auðkennir það orðustig sem viðkomandi hefur hlotið.</sen>
        <sen nr="2">Rósettan er borin vinstra megin í hnappagati í jakkalafi og á samsvarandi stað í kvenfötum.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Rósetta riddarakrossins er hringlaga næla í fánalitunum; rósetta stórriddarakrossins er hringlaga næla í fánalitunum með tveimur silfruðum borðum; rósetta stórriddarakross með stjörnu er hringlaga næla í fánalitunum með tveimur borðum, öðrum silfurlituðum, hinum gylltum; rósetta stórmeistara og stórkrossriddara er hringlaga næla í fánalitunum með tvo gyllta borða.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Rósetta er ekki borin samhliða orðunni.</sen>
      </paragraph>
    </subart>
  </art>
  <art nr="9">
    <nr-title>9. gr.</nr-title>
    <subart nr="1">
      <paragraph nr="1">
        <sen nr="1">Formaður orðunefndar ber einn, stöðu sinnar vegna, stórkrossstjörnuna hægra megin á brjóstinu.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Forseta Íslands skal veitt æðsta stig orðunnar á embættistökudegi og jafnframt skal veita maka hans hið næsta stig orðunnar þar fyrir neðan.</sen>
        <sen nr="2">Orðuskjöl þessi undirrita handhafar forsetavalds og formaður orðunefndar en honum ber hverju sinni að annast framkvæmd þessara tilteknu orðuveitinga.</sen>
      </paragraph>
    </subart>
  </art>
  <art nr="10">
    <nr-title>10. gr.</nr-title>
    <subart nr="1">
      <paragraph nr="1">
        <sen nr="1">Stórmeistarinn undirritar öll önnur orðuskjöl og einnig formaður orðunefndar.</sen>
      </paragraph>
    </subart>
  </art>
  <art nr="11">
    <nr-title>11. gr.</nr-title>
    <subart nr="1">
      <paragraph nr="1">
        <sen nr="1">Fálkaorðan er borin við kjólföt, síða kjóla eða hátíðarbúninga einkennisfata ríkisins í hátíðarsamkomu þar sem þjóðhöfðingi er viðstaddur og mælst er til orðuburðar.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Orðuþegar geta einnig borið fálkaorðuna við dökk föt eða spariklæðnað við önnur tækifæri, svo sem á þjóðhátíðardaginn, nýársdag, sjómannadag eða öðrum hátíðisdögum, á héraðshátíðum eða persónulegum tyllidögum.</sen>
        <sen nr="2">Sama gildir um þá orðuþega sem bera einkennisklæðnað íslenska ríkisins.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Barmmerki fálkaorðunnar, rósettu, má bera við jakkaföt og sambærilegan kvenklæðnað þegar orðuþega þykir henta og má gera það daglega.</sen>
      </paragraph>
    </subart>
  </art>
  <art nr="12">
    <nr-title>12. gr.</nr-title>
    <subart nr="1">
      <paragraph nr="1">
        <sen nr="1">Innsigli orðunnar er stórkrossstjarnan og áletrun: Sigillum ordinis falconis Islandiæ.</sen>
        <sen nr="2">Á bandi fyrir ofan stjörnuna standa einkunnarorð Jóns Sigurðssonar: Eigi víkja.</sen>
        <sen nr="3">Fyrir neðan stjörnuna stendur: 17. júní 1944.</sen>
      </paragraph>
    </subart>
  </art>
  <art nr="13">
    <nr-title>13. gr.</nr-title>
    <subart nr="1">
      <paragraph nr="1">
        <sen nr="1">Stórmeistari getur, að ráði orðunefndar, svipt hvern þann, sem hlotið hefur orðuna en síðar gerst sekur um misferli, rétti til að bera hana.</sen>
      </paragraph>
    </subart>
  </art>
  <art nr="14">
    <nr-title>14. gr.</nr-title>
    <subart nr="1">
      <paragraph nr="1">
        <sen nr="1">Við andlát þess er orðunni hefur verið sæmdur skulu aðstandendur eða skiptastjóri skila henni aftur til orðuritara.</sen>
        <sen nr="2">Í útlöndum má fá sendiráðum og ræðismönnum orðurnar til frekari fyrirgreiðslu.</sen>
      </paragraph>
    </subart>
  </art>
  <art nr="15">
    <nr-title>15. gr.</nr-title>
    <subart nr="1">
      <paragraph nr="1">
        <sen nr="1">Fái orðuþegi hærra stig orðunnar ber honum að skila eldri orðu til orðuritara.</sen>
      </paragraph>
    </subart>
  </art>
  <art nr="16">
    <nr-title>16. gr.</nr-title>
    <subart nr="1">
      <paragraph nr="1">
        <sen nr="1">Allur kostnaður orðunnar greiðist úr ríkissjóði.</sen>
      </paragraph>
    </subart>
  </art>
  <art nr="17">
    <nr-title>17. gr.</nr-title>
    <subart nr="1">
      <paragraph nr="1">
        <sen nr="1">Forsetabréf þetta öðlast þegar gildi.</sen>
        <sen nr="2">
          <a href="http://www.althingi.is/lagasafn/leidbeiningar" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða. Sjá 7. lið í leiðbeiningum um notkun lagasafns.">…</a>
        </sen>
      </paragraph>
    </subart>
  </art>
</law>
