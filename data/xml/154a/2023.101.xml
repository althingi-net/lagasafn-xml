<?xml version='1.0' encoding='utf-8'?>
<law nr="101" year="2023" law-type="law">
  <name>Lög um kílómetragjald vegna notkunar hreinorku- og tengiltvinnbifreiða</name>
  <num-and-date>
    <date>2023-12-27</date>
    <num>101</num>
    <original>2023 nr. 101 27. desember</original>
  </num-and-date>
  <minister-clause>&lt;a href="https://www.althingi.is/thingstorf/thingmalalistar-eftir-thingum/ferill/?ltg=154&amp;amp;mnr=507"&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href="https://www.althingi.is/altext/154/s/0574.html"&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 30. desember 2023 nema 3. tölul. 2. gr., 4. mgr. 3. gr. og 7. gr. sem taka gildi vegna rafmagns- og vetnisbifreiða 1. júlí 2024 og vegna tengiltvinnbifreiða 1. janúar 2025. &lt;/b&gt; &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; fjármála- og efnahagsráðherra &lt;/b&gt; eða &lt;b&gt; fjármála- og efnahagsráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna hér.</minister-clause>
  <art nr="1">
    <nr-title>1. gr.</nr-title>
    <name>Almennt.</name>
    <subart nr="1">
      <paragraph nr="1">
        <sen nr="1">Greiða skal til ríkissjóðs kílómetragjald af akstri bifreiða eins og nánar er ákveðið í lögum þessum.</sen>
      </paragraph>
    </subart>
  </art>
  <art nr="2">
    <nr-title>2. gr.</nr-title>
    <name>Gjaldskyldar bifreiðar.</name>
    <subart nr="1">
      <paragraph nr="1">
        <sen nr="1">Með gjaldskyldri bifreið samkvæmt lögum þessum er átt við bifreið sem fellur undir eitt af eftirfarandi skilyrðum:</sen>
        <numart nr="1" nr-type="numeric">
          <nr-title>1.</nr-title>
          <paragraph nr="1">
            <sen nr="1">Bifreið sem er alfarið knúin rafmagni eða vetni, er skráð sem fólks- eða sendibifreið í ökutækjaskrá og fellur undir 1. gr. laga nr. 39/1988, um bifreiðagjald.</sen>
          </paragraph>
        </numart>
        <numart nr="2" nr-type="numeric">
          <nr-title>2.</nr-title>
          <paragraph nr="1">
            <sen nr="1">Tengiltvinnbifreið sem skráð er sem fólks- eða sendibifreið í ökutækjaskrá og fellur undir 1. gr. laga nr. 39/1988, um bifreiðagjald.</sen>
          </paragraph>
        </numart>
        <numart nr="3" nr-type="numeric">
          <nr-title>3.</nr-title>
          <paragraph nr="1">
            <sen nr="1">Tengiltvinnbifreið eða bifreið sem alfarið er knúin rafmagni eða vetni, sem skráð er sem fólks- eða sendibifreið erlendis eða keypt ný og óskráð erlendis og er nýtt tímabundið hér á landi að hámarki í tólf mánuði.</sen>
          </paragraph>
        </numart>
      </paragraph>
    </subart>
  </art>
  <art nr="3">
    <nr-title>3. gr.</nr-title>
    <name>Gjaldskyldir aðilar.</name>
    <subart nr="1">
      <paragraph nr="1">
        <sen nr="1">Skráður eigandi gjaldskyldrar bifreiðar sem fellur undir 1. eða 2. tölul. 2. gr. er gjaldskyldur aðili samkvæmt lögum þessum.</sen>
        <sen nr="2">Skráður eigandi skal greiða kílómetragjald af bifreiðinni á eignarhaldstíma sínum.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Ef annar aðili en skráður eigandi hefur umráðarétt yfir gjaldskyldri bifreið sem fellur undir 1. eða 2. tölul. 2. gr., samkvæmt samningi við handhafa leyfis til að stunda eignaleigu eða fjármögnunarleigu samkvæmt lögum um fjármálafyrirtæki og er skráður umráðamaður í ökutækjaskrá, hvílir gjaldskyldan, þrátt fyrir 1. mgr., á umráðamanni.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Skráður eigandi og umráðamaður, sbr. 2. mgr., bera óskipta ábyrgð á greiðslu kílómetragjalds af gjaldskyldum bifreiðum og getur innheimtumaður ríkissjóðs gengið að hvorum aðila fyrir sig.</sen>
      </paragraph>
    </subart>
    <subart nr="4">
      <paragraph nr="1">
        <sen nr="1">Skylda til greiðslu kílómetragjalds af bifreið sem skráð er erlendis hvílir á innflytjanda hennar.</sen>
      </paragraph>
    </subart>
  </art>
  <art nr="4">
    <nr-title>4. gr.</nr-title>
    <name>Undanþága frá gjaldskyldu.</name>
    <subart nr="1">
      <paragraph nr="1">
        <sen nr="1">Eftirfarandi bifreiðar skulu undanþegnar kílómetragjaldi:</sen>
        <numart nr="1" nr-type="numeric">
          <nr-title>1.</nr-title>
          <paragraph nr="1">
            <sen nr="1">Bifreiðar sem ætlaðar eru fyrir starfsemi björgunarsveita, sem og viðurkenndra heildarsamtaka þeirra, enda liggi fyrir staðfesting landssamtaka björgunarsveita á að viðkomandi tæki verði einungis notuð í þágu björgunarsveita.</sen>
            <sen nr="2">Með björgunarsveit er átt við félög sem falla undir lög um björgunarsveitir og björgunarsveitarmenn.</sen>
          </paragraph>
        </numart>
        <numart nr="2" nr-type="numeric">
          <nr-title>2.</nr-title>
          <paragraph nr="1">
            <sen nr="1">Bifreiðar í eigu erlendra sendiráða eða erlendra sendiráðsmanna erlendra ríkja vegna notkunar hér á landi, enda séu bifreiðarnar merktar með viðeigandi skráningarmerki og auðkenndar í ökutækjaskrá.</sen>
          </paragraph>
        </numart>
        <numart nr="3" nr-type="numeric">
          <nr-title>3.</nr-title>
          <paragraph nr="1">
            <sen nr="1">Bifreiðar í eigu aðila sem eiga rétt á endurgreiðslu virðisaukaskatts samkvæmt lögum um virðisaukaskatt, á grundvelli alþjóðasamninga eða tvíhliða samninga eða sérstakra laga þar um.</sen>
          </paragraph>
        </numart>
      </paragraph>
    </subart>
  </art>
  <art nr="5">
    <nr-title>5. gr.</nr-title>
    <name>Undanþága frá greiðslu.</name>
    <subart nr="1">
      <paragraph nr="1">
        <sen nr="1">Ekki ber að greiða kílómetragjald af gjaldskyldum bifreiðum sem falla undir 1. eða 2. tölul. 2. gr. í eftirfarandi tilvikum:</sen>
        <numart nr="1" nr-type="numeric">
          <nr-title>1.</nr-title>
          <paragraph nr="1">
            <sen nr="1">Þegar bifreiðar hafa verið fluttar tímabundið úr landi.</sen>
            <sen nr="2">Skilyrði fyrir undanþágunni er að eigandi eða umráðamaður skrái stöðu akstursmælis bifreiðar, sbr. 8. gr., við brottför frá landinu og við komu til landsins ásamt því að tilgreina að um tímabundinn flutning úr landi sé að ræða.</sen>
            <sen nr="3">Einnig ber að framvísa staðfestingu til sönnunar á tímabundnum útflutningi á því formi sem ríkisskattstjóri ákveður.</sen>
          </paragraph>
        </numart>
        <numart nr="2" nr-type="numeric">
          <nr-title>2.</nr-title>
          <paragraph nr="1">
            <sen nr="1">Þegar skráningarmerki eru í varðveislu skráningaraðila.</sen>
            <sen nr="2">Skilyrði fyrir undanþágunni er að eigandi eða umráðamaður skrái stöðu akstursmælis bifreiðar við innlögn skráningarmerkis.</sen>
          </paragraph>
        </numart>
      </paragraph>
    </subart>
    <subart nr="2">
      <paragraph nr="1">
        <sen nr="1">Við skráningu á stöðu akstursmælis skv. 1. og 2. tölul. 1. mgr. skal ríkisskattstjóri leggja kílómetragjald á gjaldskyldan aðila vegna þeirra liðnu gjaldtímabila sem ekki hefur verið lagt á sem og yfirstandandi gjaldtímabils frá upphafi þess fram að skráningu á stöðu akstursmælis.</sen>
      </paragraph>
    </subart>
  </art>
  <art nr="6">
    <nr-title>6. gr.</nr-title>
    <name>Gjaldtímabil og fjárhæð.</name>
    <subart nr="1">
      <paragraph nr="1">
        <sen nr="1">Gjaldtímabil kílómetragjalds bifreiða sem falla undir 1. eða 2. tölul. 2. gr. er hver almanaksmánuður frá upphafi árs 2024.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Fjárhæð gjalds á hvern kílómetra skal vera eftirfarandi:</sen>
        <numart nr="1" nr-type="numeric">
          <nr-title>1.</nr-title>
          <paragraph nr="1">
            <sen nr="1">Fjárhæð gjalds vegna aksturs bifreiðar sem fellur undir 1. tölul. 2. gr. skal nema 6 kr. á hvern kílómetra, sbr. 9. og 10. gr.</sen>
          </paragraph>
        </numart>
        <numart nr="2" nr-type="numeric">
          <nr-title>2.</nr-title>
          <paragraph nr="1">
            <sen nr="1">Fjárhæð gjalds vegna aksturs bifreiðar sem fellur undir 2. tölul. 2. gr. skal nema 2 kr. á hvern kílómetra, sbr. 9. og 10. gr.</sen>
          </paragraph>
        </numart>
      </paragraph>
    </subart>
  </art>
  <art nr="7">
    <nr-title>7. gr.</nr-title>
    <name>Bifreiðar skráðar erlendis.</name>
    <subart nr="1">
      <paragraph nr="1">
        <sen nr="1">Innflytjandi bifreiðar, sbr. 4. mgr. 3. gr., sem flytur inn gjaldskylda bifreið skv. 3. tölul. 2. gr. hingað til lands samkvæmt heimild tollyfirvalda skal greiða sérstakt daggjald vegna tímabundinnar notkunar hér á landi.</sen>
        <sen nr="2">Gjaldið skal nema 600 kr. á dag vegna bifreiðar sem alfarið er knúin rafmagni eða vetni og 200 kr. vegna tengiltvinnbifreiðar.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Farmflytjandi annast innheimtu og skil á sérstöku daggjaldi skv. 1. mgr. og skal það renna í ríkissjóð.</sen>
        <sen nr="2">Sérstakt daggjald skal innheimt fyrir eða við komu bifreiðar til landsins miðað við áætlaða tímalengd notkunar hennar hér á landi.</sen>
        <sen nr="3">Skila ber innheimtu daggjaldi í síðasta lagi 30 dögum eftir komu fars til landsins.</sen>
        <sen nr="4">Reynist notkunartíminn annar skal sú fjárhæð sérstaks daggjalds sem á milli ber innheimt eða eftir atvikum endurgreidd við brottför bifreiðarinnar frá landinu eða við skráningu hennar hér á landi.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Þrátt fyrir 1. og 2. mgr. er innflytjanda gjaldskyldrar bifreiðar skv. 3. tölul. 2. gr. heimilt að óska eftir greiðslu kílómetragjalds út frá skráningu á stöðu akstursmælis bifreiðar samkvæmt álestri og fjárhæðum skv. 2. mgr. 6. gr.</sen>
        <sen nr="2">Innflytjandi bifreiðar skal óska sérstaklega eftir slíkri tilhögun á greiðslu við farmflytjanda fyrir komu til landsins.</sen>
        <sen nr="3">Farmflytjandi skal upplýsa ríkisskattstjóra um slíka tilhögun innflytjanda.</sen>
        <sen nr="4">Geri innflytjandi ríkisskattstjóra ekki grein fyrir stöðu akstursmælis við komu til landsins ber honum að greiða daggjald skv. 1. mgr. og skal það innheimt fyrir brottför frá landinu.</sen>
      </paragraph>
    </subart>
    <subart nr="4">
      <paragraph nr="1">
        <sen nr="1">Ríkisskattstjóra er heimilt að setja nánari reglur um framkvæmd og tilhögun innheimtu og skráningu þeirra bifreiða sem falla undir þessa grein.</sen>
      </paragraph>
    </subart>
  </art>
  <art nr="8">
    <nr-title>8. gr.</nr-title>
    <name>Skráning á stöðu akstursmælis.</name>
    <subart nr="1">
      <paragraph nr="1">
        <sen nr="1">Samgöngustofa hefur umsjón með skráningu á stöðu akstursmælis samkvæmt lögum þessum.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Skráning á stöðu akstursmælis gjaldskyldrar bifreiðar sem fellur undir 1. eða 2. tölul. 2. gr. skal fara fram rafrænt að lágmarki einu sinni á hverju almanaksári.</sen>
        <sen nr="2">Skráningin skal framkvæmd af gjaldskyldum aðila eða hjá faggiltri skoðunarstofu við sérstakan álestur á stöðu akstursmælis eða reglubundna skoðun bifreiðar.</sen>
        <sen nr="3">Slík skráning skal vera grundvöllur að álagningu kílómetragjalds skv. 10. gr.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Gjaldskyldum aðila skal vera heimilt að skrá nýja stöðu á akstursmæli bifreiðar þegar 30 dagar eru liðnir frá síðustu skráningu hans.</sen>
        <sen nr="2">Breyting skal þó heimiluð innan sama dags og skráning fór fram.</sen>
        <sen nr="3">Skráning á stöðu akstursmælis á síðasta degi mánaðar tekur þó ekki gildi fyrr en næsta dag.</sen>
      </paragraph>
    </subart>
    <subart nr="4">
      <paragraph nr="1">
        <sen nr="1">Hafi skráning á stöðu akstursmælis ekki farið fram á almanaksárinu skal gjaldskyldur aðili láta skrá stöðuna hjá faggiltri skoðunarstofu.</sen>
      </paragraph>
    </subart>
    <subart nr="5">
      <paragraph nr="1">
        <sen nr="1">Gjaldskyldir aðilar og faggiltar skoðunarstofur skulu senda Samgöngustofu rafrænt upplýsingar um stöðu akstursmælis á álestrardegi á því formi sem Samgöngustofa ákveður.</sen>
      </paragraph>
    </subart>
    <subart nr="6">
      <paragraph nr="1">
        <sen nr="1">Þrátt fyrir 2.–5. mgr. skulu aðilar sem hafa með höndum sölu bifreiða, ábyrgðar- og þjónustuskoðanir eða viðgerðir í atvinnuskyni á bifreiðum sem falla undir 1. eða 2. tölul. 2. gr. lesa af og senda Samgöngustofu rafrænt upplýsingar um stöðu akstursmælis bifreiðar á því formi sem Samgöngustofa ákveður.</sen>
        <sen nr="2">Þá skulu vátryggingafélög senda Samgöngustofu upplýsingar um stöðu akstursmælis með sama hætti þegar um er að ræða tjón á þeim bifreiðum sem falla undir málsgreinina.</sen>
      </paragraph>
    </subart>
    <subart nr="7">
      <paragraph nr="1">
        <sen nr="1">Samgöngustofu er heimilt að leiðrétta augljósar skráningarskekkjur á stöðu akstursmælis að höfðu samráði við gjaldskyldan aðila eða samkvæmt beiðni hans þar um, hvort heldur skráning var gerð af gjaldskyldum aðila eða faggiltri skoðunarstöð.</sen>
      </paragraph>
    </subart>
  </art>
  <art nr="9">
    <nr-title>9. gr.</nr-title>
    <name>Áætlun á meðalakstri og fyrirframgreiðsla.</name>
    <subart nr="1">
      <paragraph nr="1">
        <sen nr="1">Ríkisskattstjóri skal gera áætlun um meðalakstur bifreiðar á gjaldtímabili og birta hana gjaldskyldum aðila skv. 1. og 2. mgr. 3. gr. í miðlægri þjónustugátt stjórnvalda.</sen>
        <sen nr="2">Áætlun skal taka mið af tveimur síðustu skráningum á stöðu akstursmælis bifreiðar skv. 8. gr., sbr. þó 4. mgr.</sen>
        <sen nr="3">Áætlun skal reiknuð fyrir hvern og einn almanaksmánuð og taka mið af meðalakstri bifreiðar á dag.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Liggi ekki fyrir áætlaður akstur kaupanda eða nýs umráðamanns á ársgrundvelli eða ef eingöngu ein þekkt skráð staða á akstursmæli liggur fyrir, skal ríkisskattstjóri áætla akstur fyrir næsta tólf mánaða tímabil frá kaupum eða skráningu á nýjum umráðamanni gjaldskyldrar bifreiðar sem fellur undir 1. eða 2. tölul. 2. gr. miðað við eftirfarandi:</sen>
        <numart nr="1" nr-type="numeric">
          <nr-title>1.</nr-title>
          <paragraph nr="1">
            <sen nr="1">14.000 km akstur ef bifreið er í eigu eða umráðum einstaklings.</sen>
          </paragraph>
        </numart>
        <numart nr="2" nr-type="numeric">
          <nr-title>2.</nr-title>
          <paragraph nr="1">
            <sen nr="1">40.000 km akstur ef bifreið er í eigu eða umráðum lögaðila.</sen>
          </paragraph>
        </numart>
        <numart nr="3" nr-type="numeric">
          <nr-title>3.</nr-title>
          <paragraph nr="1">
            <sen nr="1">50.000 km akstur ef bifreið er í eigu eða umráðum ökutækjaleigu sem hefur starfsleyfi skv. 3. gr. laga um leigu skráningarskyldra ökutækja, nr. 65/2015.</sen>
          </paragraph>
        </numart>
        <numart nr="4" nr-type="numeric">
          <nr-title>4.</nr-title>
          <paragraph nr="1">
            <sen nr="1">100.000 km akstur ef bifreið er í eigu eða umráðum aðila sem hefur rekstrarleyfi til leigubifreiðaaksturs skv. 6. gr. laga nr. 120/2022, um leigubifreiðaakstur, og skráningarnúmer leigubifreiðar heyrir undir rekstrarleyfi.</sen>
          </paragraph>
        </numart>
      </paragraph>
    </subart>
    <subart nr="3">
      <paragraph nr="1">
        <sen nr="1">Gjaldskyldum aðila er heimilt að skrá nýja áætlun í stað áætlunar ríkisskattstjóra skv. 1. eða 2. mgr.</sen>
        <sen nr="2">Áætlun ríkisskattstjóra skv. 1. eða 2. mgr. að teknu tilliti til breytinga gjaldskylds aðila, þ.e. breytt áætlun, skal vera grundvöllur fyrirframgreiðslu kílómetragjalds.</sen>
      </paragraph>
    </subart>
    <subart nr="4">
      <paragraph nr="1">
        <sen nr="1">Ef staða á akstursmæli gjaldskyldrar bifreiðar er ekki skráð innan tímamarka 2. mgr. 8. gr. skal áætlun ríkisskattstjóra taka mið af fyrirliggjandi upplýsingum um akstur hlutaðeigandi bifreiðar.</sen>
        <sen nr="2">Áætlun á akstri á tólf mánaða tímabili skal þó að lágmarki vera sem hér segir:</sen>
        <numart nr="1" nr-type="numeric">
          <nr-title>1.</nr-title>
          <paragraph nr="1">
            <sen nr="1">20.000 km akstur ef bifreið er í eigu eða umráðum einstaklings.</sen>
          </paragraph>
        </numart>
        <numart nr="2" nr-type="numeric">
          <nr-title>2.</nr-title>
          <paragraph nr="1">
            <sen nr="1">70.000 km akstur ef bifreið er í eigu eða umráðum lögaðila.</sen>
          </paragraph>
        </numart>
        <numart nr="3" nr-type="numeric">
          <nr-title>3.</nr-title>
          <paragraph nr="1">
            <sen nr="1">80.000 km akstur ef bifreið er í eigu eða umráðum ökutækjaleigu sem hefur starfsleyfi skv. 3. gr. laga um leigu skráningarskyldra ökutækja, nr. 65/2015.</sen>
          </paragraph>
        </numart>
        <numart nr="4" nr-type="numeric">
          <nr-title>4.</nr-title>
          <paragraph nr="1">
            <sen nr="1">150.000 km akstur ef bifreið er í eigu eða umráðum aðila sem hefur rekstrarleyfi til leigubifreiðaaksturs skv. 6. gr. laga um leigubifreiðaakstur, nr. 120/2022, og skráningarnúmer leigubifreiðar heyrir undir rekstrarleyfi.</sen>
          </paragraph>
        </numart>
      </paragraph>
    </subart>
    <subart nr="5">
      <paragraph nr="1">
        <sen nr="1">Gjaldskyldum aðila skal gert að greiða fyrir fram upp í álagningu kílómetragjalds skv. 10. gr., miðað við áætlun um akstur.</sen>
      </paragraph>
    </subart>
    <subart nr="6">
      <paragraph nr="1">
        <sen nr="1">Fyrirframgreiðsla kílómetragjalds skal innheimt mánaðarlega fram að álagningu þess.</sen>
      </paragraph>
    </subart>
    <subart nr="7">
      <paragraph nr="1">
        <sen nr="1">Gjalddagi fyrirframgreiðslu kílómetragjalds er fyrsti dagur næsta mánaðar og eindagi 14 dögum síðar.</sen>
        <sen nr="2">Beri eindaga upp á helgidag eða almennan frídag færist hann yfir á næsta virka dag á eftir.</sen>
        <sen nr="3">Ef gjaldskyldur aðili hefur ekki greitt á eindaga skal greiða ríkissjóði dráttarvexti skv. 1. mgr. 6. gr. laga um vexti og verðtryggingu, nr. 38/2001, af þeirri fjárhæð sem gjaldfallin er frá gjalddaga.</sen>
      </paragraph>
    </subart>
  </art>
  <art nr="10">
    <nr-title>10. gr.</nr-title>
    <name>Álagning og innheimta.</name>
    <subart nr="1">
      <paragraph nr="1">
        <sen nr="1">Ríkisskattstjóri annast álagningu kílómetragjalds og innheimtumenn ríkissjóðs annast innheimtu gjaldsins.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Við skráningu gjaldskylds aðila eða faggiltrar skoðunarstofu á stöðu akstursmælis skal ríkisskattstjóri leggja kílómetragjald á gjaldskyldan aðila vegna þeirra liðnu gjaldtímabila sem gjald hefur ekki verið lagt á svo sem nánar er kveðið á um í grein þessari.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Stofn kílómetragjalds á hverju gjaldtímabili skal nema meðalakstri á dag margfaldað með fjölda daga á tímabilinu.</sen>
        <sen nr="2">Á gjaldtímabilum þar sem skráning á stöðu akstursmælis átti sér stað miðast stofninn við meðalakstur og fjölda daga fyrir og eftir skráningardag.</sen>
        <sen nr="3">Skráningardagur tilheyrir fyrra tímabilinu.</sen>
        <sen nr="4">Meðalakstur er reiknaður út frá akstri bifreiðar milli tveggja síðustu þekktra skráninga á akstursmæli bifreiðar skv. 8. gr.</sen>
      </paragraph>
    </subart>
    <subart nr="4">
      <paragraph nr="1">
        <sen nr="1">Liggi skráning á stöðu akstursmælis bifreiðar ekki fyrir 30 dögum eftir lok tímamarka 2. mgr. 8. gr. skal ríkisskattstjóri áætla meðalakstur bifreiðar vegna þeirra liðnu gjaldtímabila sem ekki hefur verið lagt á.</sen>
        <sen nr="2">Áætlunin skal vera svo rífleg að eigi sé hætt við að meðalakstur sé áætlaður minni en hann var í raun og leggja kílómetragjald á gjaldskyldan aðila í samræmi við þá áætlun.</sen>
      </paragraph>
    </subart>
    <subart nr="5">
      <paragraph nr="1">
        <sen nr="1">Gjalddagi álagningar er fyrsti dagur annars mánaðar eftir lok síðasta gjaldtímabils álagningar og eindagi 14 dögum síðar, sbr. 2. málsl. 7. mgr. 9. gr.</sen>
        <sen nr="2">Við eigendaskipti eða breytta skráningu umráðamanns skv. 13. gr., tímabundinn flutning úr landi skv. 1. tölul. 1. mgr. 5. gr., þegar skráningarmerki eru sett í varðveislu skráningaraðila skv. 2. tölul. 1. mgr. 5. gr. og afskráningu bifreiðar skv. 14. gr. er, þrátt fyrir 1. málsl., gjalddagi álagningar fyrsti dagur næsta mánaðar og eindagi 14 dögum síðar.</sen>
        <sen nr="3">Ef gjaldskyldur aðili hefur ekki greitt á eindaga skal greiða ríkissjóði dráttarvexti skv. 1. mgr. 6. gr. laga um vexti og verðtryggingu, nr. 38/2001, af þeirri fjárhæð sem gjaldfallin er frá gjalddaga.</sen>
        <sen nr="4">Ef kílómetragjald er ekki greitt á eindaga er lögreglu heimilt, eftir kröfu innheimtumanns, að taka af bifreiðinni skráningarmerki til geymslu.</sen>
        <sen nr="5">Lögregla skal ekki afhenda þau aftur fyrr en færðar hafa verið sönnur á greiðslu kílómetragjalds.</sen>
      </paragraph>
    </subart>
    <subart nr="6">
      <paragraph nr="1">
        <sen nr="1">Við mismun, sem í ljós kemur á álögðu kílómetragjaldi og fyrirframgreiðslu þess, sem stafar af of lágri fyrirframgreiðslu, skal bæta 2,5% álagi á ársgrundvelli.</sen>
      </paragraph>
    </subart>
    <subart nr="7">
      <paragraph nr="1">
        <sen nr="1">Frá álagningu kílómetragjalds skal draga fyrirframgreiðslu þess.</sen>
        <sen nr="2">Að öðru leyti en kveðið er á um í lögum þessum gilda, eftir því sem við á, ákvæði laga um innheimtu opinberra skatta og gjalda, þ.m.t. ákvæði laganna um skuldajöfnun.</sen>
      </paragraph>
    </subart>
  </art>
  <art nr="11">
    <nr-title>11. gr.</nr-title>
    <name>Boðun í álestur hjá faggiltri skoðunarstofu.</name>
    <subart nr="1">
      <paragraph nr="1">
        <sen nr="1">Ríkisskattstjóri skal boða gjaldskyldan aðila bifreiðar sem fellur undir 1. eða 2. tölul. 2. gr. í álestur á stöðu akstursmælis bifreiðar hjá faggiltri skoðunarstofu í eftirfarandi tilvikum:</sen>
        <numart nr="1" nr-type="numeric">
          <nr-title>1.</nr-title>
          <paragraph nr="1">
            <sen nr="1">Ef skráning á stöðu akstursmælis hefur ekki farið fram á almanaksárinu, sbr. 2. mgr. 8. gr.</sen>
          </paragraph>
        </numart>
        <numart nr="2" nr-type="numeric">
          <nr-title>2.</nr-title>
          <paragraph nr="1">
            <sen nr="1">Ef aðrar ástæður þykja vera fyrir hendi sem kalla á að bifreið fari í álestur hjá faggiltri skoðunarstofu samkvæmt mati ríkisskattstjóra.</sen>
          </paragraph>
        </numart>
      </paragraph>
    </subart>
  </art>
  <art nr="12">
    <nr-title>12. gr.</nr-title>
    <name>Annars konar skil á upplýsingum.</name>
    <subart nr="1">
      <paragraph nr="1">
        <sen nr="1">Gjaldskyldum aðila eða umboðsmanni hans er, þrátt fyrir ákvæði þessara laga, ávallt heimilt að skila inn upplýsingum og gögnum samkvæmt lögum þessum skriflega á því formi sem ríkisskattstjóri ákveður.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Gjaldskyldum aðila eða umboðsmanni hans skal jafnframt heimilt að óska eftir skráningu á stöðu akstursmælis bifreiðar hjá faggiltri skoðunarstofu í stað rafrænnar skráningar hans á stöðu akstursmælis.</sen>
      </paragraph>
    </subart>
  </art>
  <art nr="13">
    <nr-title>13. gr.</nr-title>
    <name>Eigendaskipti og breytt skráning umráðamanns.</name>
    <subart nr="1">
      <paragraph nr="1">
        <sen nr="1">Við eigendaskipti gjaldskyldrar bifreiðar sem fellur undir 1. eða 2. tölul. 2. gr. skal skrá stöðu akstursmælis og áætlaðan akstur kaupanda á ársgrundvelli á tilkynningu um eigendaskipti bifreiðar samhliða skráningu eigendaskipta í ökutækjaskrá, á því formi sem Samgöngustofa ákveður.</sen>
        <sen nr="2">Sama á við um breytta skráningu á umráðamanni.</sen>
        <sen nr="3">Kaupandi eða nýr umráðamaður skal samþykkja skráða stöðu akstursmælis á tilkynningu um eigendaskipti að bifreið.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Við breytta skráningu skv. 1. mgr. skal ríkisskattstjóri leggja kílómetragjald á seljanda eða fyrri umráðamann vegna þeirra liðnu gjaldtímabila sem ekki hefur verið lagt á og yfirstandandi gjaldtímabils fram að skráningu sem og yfirstandandi gjaldtímabils frá upphafi þess fram að skráningu.</sen>
        <sen nr="2">Gjaldskyldan færist yfir á kaupanda eða nýjan umráðamann frá dagsetningu skráningar í ökutækjaskrá.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Hafi eigendaskipti eða breyting á umráðamanni orðið á gjaldskyldri bifreið án þess að þau hafi verið tilkynnt til skráningar skal álagning kílómetragjalds taka mið af stöðu á akstursmæli bifreiðar við eigendaskipti eða við breytingu á umráðamanni.</sen>
        <sen nr="2">Ef ekki liggur fyrir hver staðan var á akstursmæli við eigendaskipti eða við breytingu á umráðamanni skal reikna meðalakstur á dag miðað við síðustu þekktu stöðu akstursmælis fyrir eigendaskipti eða breytingu á umráðamanni og fyrsta álestur eftir eigendaskipti eða breytingu á umráðamanni og leggja á aðila í hlutfalli við eignarhalds- eða umráðatíma.</sen>
      </paragraph>
    </subart>
    <subart nr="4">
      <paragraph nr="1">
        <sen nr="1">Óheimilt er að skrá eigendaskipti eða breytingu á umráðamanni bifreiðar nema gjaldfallið kílómetragjald, þ.m.t. fyrirframgreiðsla þess, og eftir atvikum vanskráningargjald hafi áður verið greitt.</sen>
      </paragraph>
    </subart>
  </art>
  <art nr="14">
    <nr-title>14. gr.</nr-title>
    <name>Afskráning bifreiða.</name>
    <subart nr="1">
      <paragraph nr="1">
        <sen nr="1">Við afskráningu gjaldskyldrar bifreiðar sem fellur undir 1. eða 2. tölul. 2. gr. skal gjaldskyldur aðili skrá stöðu akstursmælis á tilkynningu um afskráningu til Samgöngustofu á því formi sem Samgöngustofa ákveður.</sen>
        <sen nr="2">Í kjölfarið leggur ríkisskattstjóri kílómetragjald á gjaldskyldan aðila vegna þeirra liðnu gjaldtímabila sem ekki hefur verið lagt á og yfirstandandi gjaldtímabils fram að afskráningu sem og yfirstandandi gjaldtímabils frá upphafi þess fram að afskráningu.</sen>
        <sen nr="3">Þrátt fyrir 1. málsl. ber ekki að skrá stöðu akstursmælis við afskráningu gjaldskyldrar bifreiðar sem undanþegin hefur verið greiðslu skv. 1. eða 2. tölul. 1. mgr. 5. gr.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Ef ekki er hægt að lesa af akstursmæli eða annars konar ómöguleiki er til staðar við aflestur af akstursmæli, til að mynda ef bifreið er týnd eða ónýt, skal við útreikning á álagningu kílómetragjalds taka mið af fyrirliggjandi upplýsingum um akstur gjaldskylds aðila á hlutaðeigandi bifreið.</sen>
        <sen nr="2">Ef engar upplýsingar um akstur liggja fyrir skal miða álagningu við akstur skv. 2. mgr. 9. gr.</sen>
      </paragraph>
    </subart>
  </art>
  <art nr="15">
    <nr-title>15. gr.</nr-title>
    <name>Virkni akstursmælis o.fl.</name>
    <subart nr="1">
      <paragraph nr="1">
        <sen nr="1">Virkni og rétt talning kílómetra samkvæmt akstursmæli er á ábyrgð gjaldskylds aðila.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Komi í ljós að talning akstursmælis er röng eða engin skal gjaldskyldur aðili tafarlaust tilkynna um bilun mælis til Samgöngustofu og grípa til viðeigandi ráðstafana til að tryggja rétta talningu kílómetra.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Ef taka þarf akstursmæli til viðgerðar skal lesið af honum áður en viðgerð hefst eða annar akstursmælir settur í hans stað og tilkynnt um stöðu hans til Samgöngustofu.</sen>
        <sen nr="2">Jafnframt skal tilkynnt þegar í stað til Samgöngustofu um lok viðgerðar eða, eftir atvikum, skipti á akstursmæli og skal þá jafnframt skrá stöðu akstursmælis.</sen>
      </paragraph>
    </subart>
    <subart nr="4">
      <paragraph nr="1">
        <sen nr="1">Komi í ljós að talning akstursmælis er röng eða engin skal ákvörðun um fyrirframgreiðslu og álagningu, þ.m.t. álagningu kílómetragjalds vegna óuppgerðra gjaldtímabila, taka mið af fyrri skráningu á akstri bifreiðar gjaldskylds aðila.</sen>
        <sen nr="2">Liggi upplýsingar um akstur ekki fyrir skal ákvarða akstur skv. 2. mgr. 9. gr.</sen>
      </paragraph>
    </subart>
  </art>
  <art nr="16">
    <nr-title>16. gr.</nr-title>
    <name>Aðalskoðun.</name>
    <subart nr="1">
      <paragraph nr="1">
        <sen nr="1">Við aðalskoðun gjaldskyldrar bifreiðar skal gjaldskyldur aðili færa sönnur á að greitt hafi verið af henni gjaldfallið kílómetragjald.</sen>
        <sen nr="2">Gjaldskyldum aðila er þó ekki skylt að færa sönnur á að hafa greitt gjaldfallið kílómetragjald fyrr en eftir eindaga.</sen>
        <sen nr="3">Að öðrum kosti skal faggilt skoðunarstofa neita um skoðun á bifreiðinni.</sen>
      </paragraph>
    </subart>
  </art>
  <art nr="17">
    <nr-title>17. gr.</nr-title>
    <name>Upplýsingaskylda.</name>
    <subart nr="1">
      <paragraph nr="1">
        <sen nr="1">Öllum aðilum sem fjallað er um í lögum þessum er skylt að láta ríkisskattstjóra og eftir atvikum Samgöngustofu í té ókeypis og á því formi sem óskað er allar nauðsynlegar upplýsingar og gögn sem óskað er eftir og unnt er að láta þeim í té.</sen>
      </paragraph>
    </subart>
  </art>
  <art nr="18">
    <nr-title>18. gr.</nr-title>
    <name>Eftirlit og endurákvörðun.</name>
    <subart nr="1">
      <paragraph nr="1">
        <sen nr="1">Komi í ljós verulegir annmarkar á forsendum álagningar kílómetragjalds eða telji ríkisskattstjóri frekari skýringa þörf á einhverju atriði varðandi skráningu gjaldskylds aðila á akstursstöðu gjaldskyldrar bifreiðar sem fellur undir 1. eða 2. tölul. 2. gr. skal ríkisskattstjóri skriflega skora á hann að láta í té skýringar og gögn um aksturinn.</sen>
        <sen nr="2">Fái ríkisskattstjóri innan tiltekins tíma fullnægjandi skýringar og gögn ákvarðar hann eða endurákvarðar gjald að þeim skýringum og gögnum virtum, að öðrum kosti skal ríkisskattstjóri ákvarða eða endurákvarða gjald skv. 4. mgr. 9. gr. nema fyrirliggjandi gögn bendi til þess að akstur gjaldskylds aðila hafi verið meiri.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Áður en ríkisskattstjóri hrindir endurákvörðun í framkvæmd skal hann skriflega gera gjaldskyldum aðila viðvart um fyrirhugaða endurákvörðun og forsendur hennar.</sen>
        <sen nr="2">Skal gjaldskyldum aðila veittur a.m.k. 15 daga frestur, frá birtingu tilkynningar um fyrirhugaða endurákvörðun, til að tjá sig skriflega um efni máls og leggja fram viðbótargögn áður en úrskurður um endurákvörðun er kveðinn upp.</sen>
        <sen nr="3">Ríkisskattstjóri hefur jafnframt heimild, að framangreindri málsmeðferð virtri, til endurákvörðunar kílómetragjalds komi í ljós að aðrar forsendur ákvörðunar hafi verið rangar.</sen>
        <sen nr="4">Ríkisskattstjóra er heimilt að falla frá endurákvörðun nemi hún lægri fjárhæð en 10.000 kr.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Ríkisskattstjóri skal að jafnaði innan þriggja mánaða frá lokum þess frests sem hann hefur veitt gjaldskyldum aðila til að tjá sig um fyrirhugaðar breytingar kveða upp rökstuddan úrskurð um endurákvörðunina og birta hann í samræmi við lög um stafrænt pósthólf í miðlægri þjónustugátt stjórnvalda eða tilkynna gjaldskyldum aðila á annan sannanlegan hátt.</sen>
      </paragraph>
    </subart>
    <subart nr="4">
      <paragraph nr="1">
        <sen nr="1">Heimild ríkisskattstjóra til endurákvörðunar samkvæmt lögum þessum nær til síðustu sex ára sem næst eru á undan því ári þegar endurákvörðun fer fram.</sen>
        <sen nr="2">Verði gjaldskyldum aðila eigi kennt um að kílómetragjald hafi verið vanálagt, og/eða hafi hann látið í té við álagningu eða álestur fullnægjandi upplýsingar og/eða gögn sem byggja mátti rétta álagningu á, er þó eigi heimilt að ákvarða honum gjald nema vegna síðustu tveggja ára sem næst voru á undan því ári sem endurákvörðun fer fram.</sen>
      </paragraph>
    </subart>
  </art>
  <art nr="19">
    <nr-title>19. gr.</nr-title>
    <name>Kæruheimildir.</name>
    <subart nr="1">
      <paragraph nr="1">
        <sen nr="1">Álagning kílómetragjalds samkvæmt lögum þessum er kæranleg til ríkisskattstjóra innan 30 daga frá dagsetningu tilkynningar.</sen>
        <sen nr="2">Ríkisskattstjóri skal að jafnaði innan þriggja mánaða frá lokum kærufrests kveða upp rökstuddan úrskurð um kæruna og birta hann í samræmi við lög um stafrænt pósthólf í miðlægri þjónustugátt stjórnvalda.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Heimilt er að kæra úrskurð ríkisskattstjóra skv. 1. mgr. og endurákvörðun skv. 18. gr. til yfirskattanefndar samkvæmt ákvæðum laga um yfirskattanefnd.</sen>
      </paragraph>
    </subart>
  </art>
  <art nr="20">
    <nr-title>20. gr.</nr-title>
    <name>Vanskráningargjald.</name>
    <subart nr="1">
      <paragraph nr="1">
        <sen nr="1">Gjaldskyldur aðili bifreiðar sem er gjaldskyld skv. 1. eða 2. tölul. 2. gr. skal greiða sérstakt vanskráningargjald sem ríkisskattstjóri leggur á hafi skráning ekki farið fram innan tímamarka 2. mgr. 8. gr. eða ef boðun skv. 2. tölul. 11. gr. er ekki sinnt innan 15 daga.</sen>
        <sen nr="2">Fjárhæð vanskráningargjalds skal vera 50.000 kr. vegna hverrar gjaldskyldrar bifreiðar.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Vanskráningargjald skal lækkað um 50% ef gjaldskyldur aðili lætur skrá stöðu akstursmælis á faggiltri skoðunarstofu innan 15 daga frá álagningu þess.</sen>
        <sen nr="2">Þá má fella niður vanskráningargjald hafi óviðráðanleg atvik staðið í vegi fyrir skráningu á stöðu akstursmælis.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Þegar liðnir eru þrír mánuðir frá álagningu vanskráningargjalds skal ríkisskattstjóri senda lögreglu yfirlit yfir þær bifreiðar þar sem staða akstursmælis er enn óskráð.</sen>
        <sen nr="2">Lögregla hefur að liðnum tímamörkum 1. málsl. heimild til að fjarlægja skráningarmerki af þeim bifreiðum sem um ræðir.</sen>
        <sen nr="3">Lögregla skal ekki afhenda þau aftur fyrr en staða akstursmælis hefur verið skráð hjá faggiltri skoðunarstofu.</sen>
      </paragraph>
    </subart>
  </art>
  <art nr="21">
    <nr-title>21. gr.</nr-title>
    <name>Lögveð og fjárnám.</name>
    <subart nr="1">
      <paragraph nr="1">
        <sen nr="1">Kílómetragjald og vanskráningargjald ásamt dráttarvöxtum og innheimtukostnaði hvílir sem lögveð á hlutaðeigandi bifreið sem er aðfararhæft og gengur fyrir öllum öðrum skuldbindingum og framar öllum öðrum veðböndum í tvö ár frá gjalddaga.</sen>
        <sen nr="2">Á grundvelli slíks lögveðs má krefjast nauðungarsölu á bifreið án undangengins dóms, sáttar eða fjárnáms.</sen>
        <sen nr="3">Lögveð fellur niður við eigendaskipti hafi hinn nýi eigandi hvorki vitað né mátt vita um lögveðið.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Heimilt er að innheimta gjaldfallið kílómetragjald og vanskráningargjald vegna hlutaðeigandi bifreiðar með fjárnámi hjá skráðum eiganda eða umráðamanni án undangengins dóms eða sáttar.</sen>
      </paragraph>
    </subart>
  </art>
  <art nr="22">
    <nr-title>22. gr.</nr-title>
    <name>Ýmis ákvæði.</name>
    <subart nr="1">
      <paragraph nr="1">
        <sen nr="1">Kílómetragjald sem innheimt er samkvæmt lögum þessum skal ekki mynda gjaldstofn til virðisaukaskatts.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Að því leyti sem ekki er öðruvísi kveðið á um í lögum þessum skulu gilda, eftir því sem við getur átt, ákvæði laga um virðisaukaskatt.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Að því leyti sem ekki er öðruvísi kveðið á um í lögum þessum um tímabundinn innflutning bifreiða skulu gilda, eftir því sem við getur átt, ákvæði tollalaga.</sen>
      </paragraph>
    </subart>
  </art>
  <art nr="23">
    <nr-title>23. gr.</nr-title>
    <name>Reglugerðarheimild.</name>
    <subart nr="1">
      <paragraph nr="1">
        <sen nr="1">Ráðherra er heimilt að setja í reglugerð nánari ákvæði um framkvæmd laga þessara.</sen>
      </paragraph>
    </subart>
  </art>
  <art nr="24">
    <nr-title>24. gr.</nr-title>
    <name>Gildistaka.</name>
    <subart nr="1">
      <paragraph nr="1">
        <sen nr="1">Lög þessi öðlast þegar gildi.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Þrátt fyrir 1. mgr. öðlast ákvæði 3. tölul. 2. gr., 4. mgr. 3. gr. og 7. gr. vegna rafmagns- og vetnisbifreiða gildi 1. júlí 2024 og vegna tengiltvinnbifreiða 1. janúar 2025.</sen>
      </paragraph>
    </subart>
  </art>
  <chapter nr-type="temporary-clauses" nr="t">
    <name>Ákvæði til bráðabirgða.</name>
    <art nr="I" roman-nr="1" number-type="roman">
      <nr-title>I.</nr-title>
      <subart nr="1">
        <paragraph nr="1">
          <sen nr="1">Þrátt fyrir ákvæði 8. gr. skal rafræn skráning á stöðu akstursmælis gjaldskyldrar bifreiðar sem fellur undir 1. eða 2. tölul. 2. gr. eiga sér stað fyrir 20. janúar 2024 hvort heldur skráningin er framkvæmd af gjaldskyldum aðila eða hjá faggiltri skoðunarstofu.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Hafi skráning á stöðu akstursmælis ekki farið fram innan tímamarka 1. mgr. skal ríkisskattstjóri senda gjaldskyldum aðila ítrekun um skráningu.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Ef skráning á stöðu akstursmælis liggur ekki fyrir 30. janúar 2024 skal gjaldskyldur aðili láta skrá stöðu akstursmælis hjá faggiltri skoðunarstofu.</sen>
        </paragraph>
      </subart>
      <subart nr="4">
        <paragraph nr="1">
          <sen nr="1">Gjaldskyldur aðili skal greiða vanskráningargjald hafi skráning ekki farið fram innan tímamarka 3. mgr.</sen>
          <sen nr="2">Fjárhæð vanskráningargjalds samkvæmt þessari grein skal vera 20.000 kr.</sen>
        </paragraph>
      </subart>
      <subart nr="5">
        <paragraph nr="1">
          <sen nr="1">Vanskráningargjald fellur niður ef gjaldskyldur aðili lætur skrá stöðu akstursmælis á faggiltri skoðunarstofu innan 20 daga frá álagningu gjaldsins.</sen>
          <sen nr="2">Þá má fella niður vanskráningargjald hafi óviðráðanleg atvik staðið í vegi fyrir skráningu á stöðu akstursmælis eða ef gjaldskyldur aðili færir gildar ástæður fyrir því að skráning hafi ekki átt sér stað.</sen>
          <sen nr="3">Ríkisskattstjóri metur það í hverju tilviki hvað telja skuli gildar ástæður í þessu sambandi.</sen>
        </paragraph>
      </subart>
      <subart nr="6">
        <paragraph nr="1">
          <sen nr="1">Faggilt skoðunarstofa skal senda Samgöngustofu upplýsingar um stöðu akstursmælis á álestrardegi rafrænt.</sen>
        </paragraph>
      </subart>
    </art>
    <art nr="II" roman-nr="2" number-type="roman">
      <nr-title>II.</nr-title>
      <subart nr="1">
        <paragraph nr="1">
          <sen nr="1">Þrátt fyrir ákvæði 9. gr. skal ríkisskattstjóri gera áætlun um meðalakstur bifreiðar vegna fyrsta gjaldtímabils ársins 2024 og birta hana í miðlægri þjónustugátt stjórnvalda fyrir 1. febrúar 2024.</sen>
          <sen nr="2">Áætlun skal miðuð við akstur á tólf mánaða tímabili skv. 1. eða 2. mgr. 9. gr.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Gjaldskyldum aðila er heimilt að skrá nýja áætlun í stað áætlunar ríkisskattstjóra skv. 1. mgr.</sen>
          <sen nr="2">Áætlun ríkisskattstjóra skv. 1. mgr. að teknu tilliti til breytinga gjaldskylds aðila, þ.e. breytt áætlun, skal vera grundvöllur fyrirframgreiðslu kílómetragjalds.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Ef staða akstursmælis bifreiðar er ekki skráð innan tímamarka 3. mgr. ákvæðis til bráðabirgða I skal áætlun á fyrirframgreiðslu kílómetragjalds frá og með 1. febrúar 2024 að lágmarki miðuð við akstur á tólf mánaða tímabili skv. 4. mgr. 9. gr.</sen>
        </paragraph>
      </subart>
      <subart nr="4">
        <paragraph nr="1">
          <sen nr="1">Gjaldskyldum aðila skal gert að greiða fyrir fram upp í álagningu kílómetragjalds skv. 10. gr. út frá áætlun um akstur skv. 1. og 3. mgr.</sen>
          <sen nr="2">Áætlun skal reiknuð fyrir hvern og einn almanaksmánuð og taka mið af meðalakstri bifreiðar á dag.</sen>
        </paragraph>
      </subart>
      <subart nr="5">
        <paragraph nr="1">
          <sen nr="1">Gjalddagi fyrirframgreiðslu kílómetragjalds vegna fyrsta gjaldtímabils er 1. febrúar 2024 og eindagi 14 dögum síðar, sbr. 2. málsl. 7. mgr. 9. gr.</sen>
          <sen nr="2">Ef gjaldskyldur aðili hefur ekki greitt á eindaga skal greiða ríkissjóði dráttarvexti skv. 1. mgr. 6. gr. laga um vexti og verðtryggingu, nr. 38/2001, af þeirri fjárhæð sem gjaldfallin er frá gjalddaga.</sen>
        </paragraph>
      </subart>
    </art>
    <art nr="III" roman-nr="3" number-type="roman">
      <nr-title>III.</nr-title>
      <subart nr="1">
        <paragraph nr="1">
          <sen nr="1">Liggi ekki fyrir upplýsingar og gögn til að reikna út meðalakstur gjaldskyldrar bifreiðar sem fellur undir 1. eða 2. tölul. 2. gr. frá 1. janúar 2024 til fyrstu skráningar á stöðu akstursmælis skal þrátt fyrir ákvæði 10. gr. ákvarða meðalakstur á þessu tímabili út frá fyrsta þekkta meðalakstri eftir gildistöku laganna.</sen>
        </paragraph>
      </subart>
    </art>
    <art nr="IV" roman-nr="4" number-type="roman">
      <nr-title>IV.</nr-title>
      <subart nr="1">
        <paragraph nr="1">
          <sen nr="1">Sé bifreið erlendis, sbr. 1. tölul. 1. mgr. 5. gr., eða skráningarmerki í varðveislu skráningaraðila við gildistöku laganna skal ekki skrá stöðu akstursmælis við afskráningu hennar að aðstæðum óbreyttum.</sen>
        </paragraph>
      </subart>
    </art>
    <art nr="V" roman-nr="5" number-type="roman">
      <nr-title>V.</nr-title>
      <subart nr="1">
        <paragraph nr="1">
          <sen nr="1">Þrátt fyrir ákvæði 6. mgr. 10. gr. skal ekki bæta álagi við mismun á álögðu kílómetragjaldi og fyrirframgreiðslu þess, sem stafar af of lágri fyrirframgreiðslu vegna bifreiða sem eru í eigu eða umráðum ökutækjaleigu sem hefur starfsleyfi skv. 3. gr. laga um leigu skráningarskyldra ökutækja, nr. 65/2015, vegna aksturs á tímabilinu 1. janúar 2024 til 30. júní 2024.</sen>
        </paragraph>
      </subart>
    </art>
  </chapter>
</law>
