<?xml version='1.0' encoding='utf-8'?>
<law nr="65" year="2023" law-type="law">
  <name>Lög um uppbyggingu og rekstur flugvalla og þjónustu við flugumferð</name>
  <num-and-date>
    <date>2023-06-22</date>
    <num>65</num>
    <original>2023 nr. 65 22. júní</original>
  </num-and-date>
  <minister-clause>&lt;a href="https://www.althingi.is/thingstorf/thingmalalistar-eftir-thingum/ferill/?ltg=153&amp;amp;mnr=941"&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href="https://www.althingi.is/altext/153/s/1471.html"&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 8. júlí 2023 nema  10. gr. sem tekur gildi 1. nóv. 2023. &lt;/b&gt; &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; innviðaráðherra &lt;/b&gt; eða &lt;b&gt; innviðaráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna hér.</minister-clause>
  <art nr="1">
    <nr-title>1. gr.</nr-title>
    <name>Gildissvið.</name>
    <subart nr="1">
      <sen nr="1">Lög þessi gilda um uppbyggingu og rekstur flugvalla í eigu íslenska ríkisins og þá rekstrarstjórnun flugumferðar/flugleiðsöguþjónustu sem veitt er af hálfu íslenska ríkisins á íslensku yfirráðasvæði eða á grundvelli alþjóðlegra skuldbindinga.</sen>
    </subart>
  </art>
  <art nr="2">
    <nr-title>2. gr.</nr-title>
    <name>Markmið.</name>
    <subart nr="1">
      <sen nr="1">Markmið laga þessara er að flugvellir landsins og þjónusta við flugumferð þjóni þörfum samfélagsins á umhverfislega sjálfbæran hátt með skilvirkni, hagkvæmni og öryggi í fyrirrúmi í samræmi við stefnu stjórnvalda í samgöngumálum.</sen>
      <sen nr="2">Við útfærslu og framkvæmd verkefna samkvæmt lögum þessum skal tryggja að kröfum loftferðalaga, varnarmálalaga og annarra laga á málefnasviðinu sé ávallt fullnægt auk þess sem sérstaklega skal horft til eftirfarandi markmiða:</sen>
      <numart nr="a" nr-type="alphabet">
        <nr-title>a.</nr-title>
        <sen nr="1">Að innviðir og starfsemi á þessu sviði tryggi gæði rekstrarstjórnunar flugumferðar og flugleiðsöguþjónustu og hámarki flugöryggi.</sen>
      </numart>
      <numart nr="b" nr-type="alphabet">
        <nr-title>b.</nr-title>
        <sen nr="1">Að veitt sé heildstæð flugvallarþjónusta fyrir millilandaflug, þ.m.t. að flugvöllur til vara sé tiltækur fyrir flugumferð, sem stuðlar að því að viðhalda og efla samkeppnishæfni landsins í millilanda- og tengiflugi.</sen>
      </numart>
      <numart nr="c" nr-type="alphabet">
        <nr-title>c.</nr-title>
        <sen nr="1">Að flugvallakerfið sé virkur hluti öruggra og hagkvæmra samgangna innan lands og tengist öðrum almenningssamgöngum.</sen>
      </numart>
      <numart nr="d" nr-type="alphabet">
        <nr-title>d.</nr-title>
        <sen nr="1">Að fylgt sé stefnumörkun stjórnvalda í samgöngumálum eins og hún birtist í flugstefnu og samgönguáætlun á hverjum tíma.</sen>
      </numart>
      <numart nr="e" nr-type="alphabet">
        <nr-title>e.</nr-title>
        <sen nr="1">Að fylgt sé stefnumörkun stjórnvalda eins og hún birtist í þjóðaröryggisstefnu fyrir Ísland, varnarmálalögum og alþjóðlegum skuldbindingum.</sen>
      </numart>
    </subart>
  </art>
  <art nr="3">
    <nr-title>3. gr.</nr-title>
    <name>Verkefni.</name>
    <subart nr="1">
      <sen nr="1">Verkefni ríkisins á grundvelli laga þessara eru eftirfarandi:</sen>
      <numart nr="a" nr-type="alphabet">
        <nr-title>a.</nr-title>
        <sen nr="1">Rekstur og uppbygging rekstrarstjórnunar flugumferðar og flugleiðsöguþjónustu, kerfa og kerfishluta þjónustunnar og önnur skyld starfsemi, þ.m.t. kennsla, þjálfun og önnur skyld starfsemi í samræmi við alþjóðlegar skuldbindingar ríkisins.</sen>
      </numart>
      <numart nr="b" nr-type="alphabet">
        <nr-title>b.</nr-title>
        <sen nr="1">Rekstur og uppbygging Keflavíkurflugvallar sem borgaralegs alþjóðaflugvallar auk hagnýtingar flugvallarsvæðisins í þágu öryggis- og varnartengdrar starfsemi í samræmi við alþjóðlegar skuldbindingar ríkisins, varnarmálalög og öryggis- og varnarhagsmuni Íslands.</sen>
      </numart>
      <numart nr="c" nr-type="alphabet">
        <nr-title>c.</nr-title>
        <sen nr="1">Rekstur og uppbygging annarra flugvalla í eigu ríkisins og önnur skyld starfsemi.</sen>
      </numart>
      <numart nr="d" nr-type="alphabet">
        <nr-title>d.</nr-title>
        <sen nr="1">Önnur verkefni ótalin sem tengjast framkvæmd framangreindra verkefna.</sen>
      </numart>
    </subart>
  </art>
  <art nr="4">
    <nr-title>4. gr.</nr-title>
    <name>Framkvæmd verkefna.</name>
    <subart nr="1">
      <sen nr="1">Opinbert hlutafélag, Isavia ohf. eða dótturfélög, annast fyrir hönd íslenska ríkisins rekstur flugvalla í eigu ríkisins og rekstrarstjórnun flugumferðar og flugleiðsöguþjónustu sem veitt er af hálfu ríkisins á íslensku yfirráðasvæði eða á grundvelli alþjóðlegra skuldbindinga eftir því sem kveðið er á um í lögum þessum.</sen>
    </subart>
    <subart nr="2">
      <sen nr="1">Framkvæmd félagsins á verkefnum ríkisins skv. 1. mgr. og fjármögnun þeirra skal útfærð í þjónustusamningum ráðherra við Isavia ohf. eða dótturfélög sem miða skulu að því að tryggja að markmiðum laga þessara sé náð.</sen>
    </subart>
    <subart nr="3">
      <sen nr="1">Í samningum skal kveðið sérstaklega á um hvernig samráði stjórnvalda og félagsins eða dótturfélaga um framkvæmd verkefna skal háttað á samningstíma til að tryggja að samningsmarkmið náist.</sen>
    </subart>
    <subart nr="4">
      <sen nr="1">Isavia ohf. og eftir atvikum dótturfélögum ber að virða og haga starfsemi sinni í samræmi við þær þjóðréttarlegu skuldbindingar á sviði loftferða og öryggis- og varnarmála sem íslensk stjórnvöld hafa undirgengist og kunna síðar að undirgangast og varða verkefni þeirra.</sen>
    </subart>
  </art>
  <art nr="5">
    <nr-title>5. gr.</nr-title>
    <name>Öryggissvæði á Keflavíkurflugvelli.</name>
    <subart nr="1">
      <sen nr="1">Þeim ráðherra er fer með varnarmál er heimilt að gera samning við rekstraraðila Keflavíkurflugvallar um not af öryggissvæðinu á flugvellinum og mannvirkjum á flugvallar- og öryggissvæði sem eru á eignaskrá Atlantshafsbandalagsins.</sen>
      <sen nr="2">Í samningnum er heimilt að kveða á um boðleiðir og framkvæmd samskipta við liðsafla Bandaríkjahers, Atlantshafsbandalagsins eða annarra ríkja sem kunna að hagnýta aðstöðuna á öryggissvæðinu í boði íslenskra stjórnvalda.</sen>
    </subart>
    <subart nr="2">
      <sen nr="1">Isavia ohf. ber í starfsemi sinni að virða og standa við þær alþjóðlegu skuldbindingar á sviði öryggis- og varnarmála sem íslensk stjórnvöld hafa undirgengist og kunna síðar að undirgangast og varða flugvallar- og öryggissvæðið og Flugstöð Leifs Eiríkssonar.</sen>
      <sen nr="2">Þeim ráðherra er fer með varnarmál er heimilt að beina fyrirmælum til rekstraraðila er varða hagnýtingu flugvallarsvæðisins í þágu varnartengdrar starfsemi og framkvæmd og efndir alþjóðasamninga og þjóðréttarlegra skuldbindinga ríkisins á sviði öryggis- og varnarmála.</sen>
    </subart>
  </art>
  <art nr="6">
    <nr-title>6. gr.</nr-title>
    <name>Skipulagsnefnd Keflavíkurflugvallar.</name>
    <subart nr="1">
      <sen nr="1">Ráðherra skipar fimm fulltrúa í skipulagsnefnd Keflavíkurflugvallar.</sen>
      <sen nr="2">Tveir skulu skipaðir samkvæmt tilnefningu þeirra sveitarfélaga sem landsvæði Keflavíkurflugvallar tilheyrir.</sen>
      <sen nr="3">Einn skal skipaður samkvæmt tilnefningu þess ráðherra sem fer með varnarmál og tveir án tilnefningar og skal annar þeirra gegna formennsku.</sen>
      <sen nr="4">Varamenn skulu skipaðir með sama hætti.</sen>
      <sen nr="5">Skipunartími fulltrúa takmarkast við embættistíma þess ráðherra sem skipar.</sen>
    </subart>
    <subart nr="2">
      <sen nr="1">Isavia ohf. kostar og annast gerð deili- og aðalskipulagstillagna fyrir flugvallarsvæði Keflavíkurflugvallar og leggur fyrir nefndina til afgreiðslu.</sen>
      <sen nr="2">Skipulagstillögurnar skulu gerðar í samræmi við stefnumótun stjórnvalda í samgöngumálum á hverjum tíma.</sen>
      <sen nr="3">Samþykki nefndarinnar við deili- eða aðalskipulagstillögu fyrir flugvallarsvæðið telst fullnaðarafgreiðsla málsins á sveitarstjórnarstigi.</sen>
    </subart>
    <subart nr="3">
      <sen nr="1">Ráðherra setur nefndinni starfsreglur.</sen>
      <sen nr="2">Ákvæði skipulagslaga og reglugerða sem settar eru samkvæmt þeim eiga við um störf nefndarinnar eftir því sem við getur átt.</sen>
    </subart>
    <subart nr="4">
      <sen nr="1">Ráðherra sem fer með varnarmál fer með yfirstjórn skipulags- og mannvirkjamála á öryggissvæðinu á Keflavíkurflugvelli en er heimilt að gera þjónustusamning um framkvæmd slíkra verkefna.</sen>
      <sen nr="2">Sama ráðherra er heimilt að setja nánari ákvæði um framkvæmd þessarar málsgreinar í reglugerð.</sen>
    </subart>
    <subart nr="5">
      <sen nr="1">Heimilt er skipulagsnefnd Keflavíkurflugvallar vegna flugvallarsvæðis og hlutaðeigandi ráðherra, sbr. 4. mgr., vegna öryggissvæðis að taka þátt í gerð svæðisskipulags ásamt nærliggjandi sveitarfélögum í samræmi við ákvæði skipulagslaga.</sen>
    </subart>
    <subart nr="6">
      <sen nr="1">Við gerð svæðisskipulags á Suðurnesjum samkvæmt skipulagslögum eru hlutaðeigandi skipulagsyfirvöld bundin af samþykktu aðalskipulagi flugvallar- og öryggissvæðisins.</sen>
    </subart>
    <subart nr="7">
      <sen nr="1">Við framkvæmd 2. mgr. skulu ráðherra og skipulagsnefnd skv. 1. mgr. hafa samráð sín á milli.</sen>
      <sen nr="2">Skipulagsnefnd skal einnig hafa slíkt samráð við hlutaðeigandi ráðherra sem fer með varnarmál eftir því sem við á.</sen>
    </subart>
  </art>
  <art nr="7">
    <nr-title>7. gr.</nr-title>
    <name>Rekstur Keflavíkurflugvallar.</name>
    <subart nr="1">
      <sen nr="1">Isavia ohf. fer með umsjón á flugvallarsvæði í samræmi við samning þess við það ráðuneyti sem fer með eignir ríkisins þar sem kveðið er nánar á um hagnýtingu og afnot landsins, þ.m.t. heimildir til úthlutunar og innheimtu lóðarleigugjalda.</sen>
    </subart>
    <subart nr="2">
      <sen nr="1">Isavia ohf. annast innheimtu gatnagerðargjalds af lóðum og mannvirkjum á flugvallarsvæði Keflavíkurflugvallar og ráðstafar því til gatnagerðar þar í samræmi við ákvæði laga um gatnagerðargjald.</sen>
      <sen nr="2">Félagið skal setja sér samþykkt um gatnagerðargjald sem birt skal í B-deild Stjórnartíðinda.</sen>
      <sen nr="3">Í samþykktinni skal meðal annars kveðið á um álagningu gjaldsins, undanþágur frá því og afslætti, gjalddaga og eindaga, greiðslufyrirkomulag og annað er varðar innheimtu þess.</sen>
    </subart>
    <subart nr="3">
      <sen nr="1">Isavia ohf. skal fara með heimildir og skyldur sveitarfélags á flugvallarsvæði Keflavíkurflugvallar samkvæmt lögum um vatnsveitur sveitarfélaga og lögum um uppbyggingu og rekstur fráveitna og er félaginu heimilt að innheimta gjöld samkvæmt lögunum.</sen>
    </subart>
    <subart nr="4">
      <sen nr="1">Ákvarðanir rekstraraðila um álagningu gjalda skv. 2. og 3. mgr. sæta stjórnsýslukæru í samræmi við reglur viðkomandi laga.</sen>
    </subart>
    <subart nr="5">
      <sen nr="1">Isavia ohf. er heimilt, að fengnu samþykki ráðherra, að semja við sveitarfélag eða byggðasamlag um að hafa með höndum eitthvert þeirra verkefna sem tilgreind eru í 2. eða 3. mgr.</sen>
    </subart>
  </art>
  <art nr="8">
    <nr-title>8. gr.</nr-title>
    <name>Varaflugvallargjald.</name>
    <subart nr="1">
      <sen nr="1">Til að standa straum af uppbyggingu varaflugvalla skal innheimta sérstakt varaflugvallargjald eftir því sem ákveðið er í lögum um aukatekjur ríkissjóðs.</sen>
      <sen nr="2">Isavia ohf. annast innheimtu gjaldsins og skal það renna í ríkissjóð.</sen>
    </subart>
    <subart nr="2">
      <sen nr="1">Hvert uppgjörstímabil varaflugvallargjalds er tveir mánuðir, janúar og febrúar, mars og apríl, maí og júní, júlí og ágúst, september og október og nóvember og desember.</sen>
      <sen nr="2">Gjalddagi er 1. dagur annars mánaðar eftir lok uppgjörstímabils.</sen>
    </subart>
    <subart nr="3">
      <sen nr="1">Beri gjalddaga upp á helgidag eða almennan frídag færist gjalddagi á næsta virkan dag á eftir.</sen>
      <sen nr="2">Sé gjaldið ekki greitt innan mánaðar frá gjalddaga skal greiða ríkissjóði dráttarvexti skv. 6. gr. laga um vexti og verðtryggingu, nr. 38/2001, af þeirri fjárhæð sem gjaldfallin er frá gjalddaga.</sen>
    </subart>
  </art>
  <art nr="9">
    <nr-title>9. gr.</nr-title>
    <name>Gildistaka og brottfall annarra laga.</name>
    <subart nr="1">
      <sen nr="1">Lög þessi taka þegar gildi.</sen>
      <sen nr="2">&lt;a href="https://www.althingi.is/altext/stjt/2023.065.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða."&gt; … &lt;/a&gt;</sen>
    </subart>
    <subart nr="2">
      <sen nr="1">Þrátt fyrir 1. mgr. öðlast 10. gr., er varðar breytingu á lögum um aukatekjur ríkissjóðs, gildi 1. nóvember 2023.</sen>
    </subart>
  </art>
  <art nr="10">
    <nr-title>10. gr.</nr-title>
    <name>Breyting á lögum um aukatekjur ríkissjóðs. &lt;a href="https://www.althingi.is/altext/stjt/2023.065.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða."&gt; … &lt;/a&gt;</name>
  </art>
</law>
