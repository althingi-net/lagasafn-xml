<?xml version="1.0" encoding="utf-8"?>
<law nr="151" year="2020">
  <name>Lög um stjórnsýslu jafnréttismála</name>
  <num-and-date>
    <date>2020-12-29</date>
    <num>151</num>
    <original>2020 nr. 151 29. desember</original>
  </num-and-date>
  <minister-clause>&lt;a href=&quot;http://www.althingi.is//dba-bin/ferill.pl?ltg=151&amp;amp;mnr=15&quot;&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href=&quot;http://www.althingi.is/altext/151/s/0015.html&quot;&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 6. janúar 2021. &lt;/b&gt; &lt;em&gt; Breytt með: &lt;/em&gt; &lt;a href=&quot;/altext/stjt/2022.063.html&quot;&gt; L. 63/2022 &lt;/a&gt; (tóku gildi 13. júlí 2022, sbr. þó 2. málsl. 12. gr.). &lt;br/&gt; &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; forsætisráðherra &lt;/b&gt; eða &lt;b&gt; forsætisráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna hér.</minister-clause>
  <chapter nr="1" nr-type="roman" roman-nr="I">
    <nr-title>I. kafli.</nr-title>
    <name>Gildissvið og yfirstjórn.</name>
    <art nr="1">
      <nr-title>1. gr.</nr-title>
      <name>Gildissvið.</name>
      <subart nr="1">
        <paragraph nr="1">
          <sen nr="1">Lög þessi gilda um stjórnsýslu á sviði jafnréttismála á því sviði sem löggjöf um jafnréttismál tekur til, þ.e. lög um jafna stöðu og jafnan rétt kynjanna, lög um jafna meðferð utan vinnumarkaðar og lög um jafna meðferð á vinnumarkaði.</sen>
          <sen nr="2">Lög þessi gilda m.a. um störf Jafnréttisstofu og kærunefndar jafnréttismála.</sen>
        </paragraph>
      </subart>
      <footnotes>
        <footnote href="https://www.althingi.is/altext/stjt/2022.063.html" law-nr="63" law-year="2022" law-art="13" nr="1">
          <footnote-sen>L. 63/2022, 13. gr.</footnote-sen>
          <location type="range">
            <chapter>1</chapter>
            <art>1</art>
            <subart>1</subart>
            <paragraph>1</paragraph>
            <sen words="lög um jafna meðferð utan vinnumarkaðar">1</sen>
          </location>
        </footnote>
      </footnotes>
    </art>
    <art nr="2">
      <nr-title>2. gr.</nr-title>
      <name>Yfirstjórn.</name>
      <subart nr="1">
        <paragraph nr="1">
          <sen nr="1">Ráðherra fer með framkvæmd laga þessara nema annars sé sérstaklega getið.</sen>
        </paragraph>
      </subart>
    </art>
  </chapter>
  <chapter nr="2" nr-type="roman" roman-nr="II">
    <nr-title>II. kafli.</nr-title>
    <name>Jafnréttisstofa.</name>
    <art nr="3">
      <nr-title>3. gr.</nr-title>
      <name>Jafnréttisstofa.</name>
      <subart nr="1">
        <paragraph nr="1">
          <sen nr="1">Jafnréttisstofa er sérstök stofnun sem heyrir undir yfirstjórn ráðherra.</sen>
          <sen nr="2">Hún annast stjórnsýslu á sviði jafnréttismála sem lög þessi taka til, sbr. 1. gr.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Ráðherra skipar framkvæmdastjóra Jafnréttisstofu til fimm ára í senn.</sen>
          <sen nr="2">Framkvæmdastjóri annast daglega stjórn Jafnréttisstofu og ræður starfsfólk hennar.</sen>
        </paragraph>
      </subart>
    </art>
    <art nr="4">
      <nr-title>4. gr.</nr-title>
      <name>Hlutverk Jafnréttisstofu.</name>
      <subart nr="1">
        <paragraph nr="1">
          <sen nr="1">Verkefni sem Jafnréttisstofa annast á grundvelli laga um jafnréttismál, sbr. 1. gr., eru m.a. að:</sen>
          <numart nr="a" type="alphabet">
            <nr-title>a.</nr-title>
            <paragraph nr="1">
              <sen nr="1">hafa eftirlit með framkvæmd laganna,</sen>
            </paragraph>
          </numart>
          <numart nr="b" type="alphabet">
            <nr-title>b.</nr-title>
            <paragraph nr="1">
              <sen nr="1">sjá um fræðslu og upplýsingastarfsemi á sviði jafnréttismála,</sen>
            </paragraph>
          </numart>
          <numart nr="c" type="alphabet">
            <nr-title>c.</nr-title>
            <paragraph nr="1">
              <sen nr="1">veita ráðgjöf og aðstoð á sviði jafnréttismála,</sen>
            </paragraph>
          </numart>
          <numart nr="d" type="alphabet">
            <nr-title>d.</nr-title>
            <paragraph nr="1">
              <sen nr="1">koma á framfæri við ráðherra og önnur stjórnvöld ábendingum og tillögum um aðgerðir til að stuðla að auknu jafnrétti, t.d. um sértækar aðgerðir á sviði jafnréttismála,</sen>
            </paragraph>
          </numart>
          <numart nr="e" type="alphabet">
            <nr-title>e.</nr-title>
            <paragraph nr="1">
              <sen nr="1">hvetja til virkrar þátttöku á sviði jafnréttismála, m.a. aukinnar aðkomu karla að kynjajafnréttisstarfi,</sen>
            </paragraph>
          </numart>
          <numart nr="f" type="alphabet">
            <nr-title>f.</nr-title>
            <paragraph nr="1">
              <sen nr="1">fylgjast með þróun jafnréttismála í samfélaginu, svo sem með upplýsingaöflun og úttektum og hafa frumkvæði að því að gerðar verði skýrslur, kannanir eða rannsóknir á sviði jafnréttismála,</sen>
            </paragraph>
          </numart>
          <numart nr="g" type="alphabet">
            <nr-title>g.</nr-title>
            <paragraph nr="1">
              <sen nr="1">vinna að forvörnum gegn kynbundnu ofbeldi, kynbundinni áreitni og kynferðislegri áreitni í samstarfi við önnur stjórnvöld og samtök sem sinna slíkum forvörnum sérstaklega, sbr. lög um jafna stöðu og jafnan rétt kynjanna,</sen>
            </paragraph>
          </numart>
          <numart nr="h" type="alphabet">
            <nr-title>h.</nr-title>
            <paragraph nr="1">
              <sen nr="1">vinna gegn launamisrétti og annarri mismunun á vinnumarkaði; sérstök áhersla skal lögð á að vinna gegn launamisrétti á grundvelli kyns, sbr. lög um jafna stöðu og jafnan rétt kynjanna,</sen>
            </paragraph>
          </numart>
          <numart nr="i" type="alphabet">
            <nr-title>i.</nr-title>
            <paragraph nr="1">
              <sen nr="1">leita sátta í ágreiningsmálum sem Jafnréttisstofu berast og varða ákvæði laganna, ef Jafnréttisstofa telur tilefni til,</sen>
            </paragraph>
          </numart>
          <numart nr="j" type="alphabet">
            <nr-title>j.</nr-title>
            <paragraph nr="1">
              <sen nr="1">vinna gegn neikvæðum kynjaímyndum og neikvæðum staðalímyndum um hlutverk kvenna og karla sem og neikvæðum staðalímyndum byggðum á kynþætti, þjóðernisuppruna, trú, lífsskoðun, fötlun, skertri starfsgetu, aldri, kynhneigð, kynvitund, kyneinkennum og kyntjáningu,</sen>
            </paragraph>
          </numart>
          <numart nr="k" type="alphabet">
            <nr-title>k.</nr-title>
            <paragraph nr="1">
              <sen nr="1">hafa umsjón með umsýslu jafnlaunavottunar og jafnlaunastaðfestingar, sbr. 9. gr. laga um jafna stöðu og jafnan rétt kynjanna, annast eftirlit með jafnlaunavottun og jafnlaunastaðfestingu, sbr. 10. gr. sömu laga, og veita jafnlaunastaðfestingu, sbr. 8. gr. sömu laga,</sen>
            </paragraph>
          </numart>
          <numart nr="l" type="alphabet">
            <nr-title>l.</nr-title>
            <paragraph nr="1">
              <sen nr="1">vinna önnur verkefni í samræmi við markmið laganna samkvæmt nánari ákvörðun ráðherra.</sen>
            </paragraph>
          </numart>
        </paragraph>
      </subart>
    </art>
    <art nr="5">
      <nr-title>5. gr.</nr-title>
      <name>Upplýsingaöflun og eftirlit.</name>
      <subart nr="1">
        <paragraph nr="1">
          <sen nr="1">Stofnunum, fyrirtækjum og félagasamtökum er skylt að veita Jafnréttisstofu hvers konar almennar upplýsingar sem nauðsynlegar eru starfsemi hennar á grundvelli laga um jafnréttismál skv. 1. gr.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Hafi Jafnréttisstofa rökstuddan grun um að stofnun, fyrirtæki eða félagasamtök hafi brotið gegn lögum um jafnréttismál, sbr. 1. gr., skal hún kanna hvort ástæða sé til að óska eftir því að kærunefnd jafnréttismála taki málið til meðferðar.</sen>
          <sen nr="2">Hlutaðeigandi stofnun, fyrirtæki eða félagasamtökum er skylt að láta Jafnréttisstofu í té upplýsingar og gögn sem hún telur nauðsynleg til að upplýsa um málsatvik.</sen>
          <sen nr="3">Verði hlutaðeigandi ekki við þessari beiðni Jafnréttisstofu innan hæfilegs frests getur hún ákveðið að aðilinn skuli greiða dagsektir þar til upplýsingar og gögn hafa verið látin í té, sbr. 6. gr.</sen>
          <sen nr="4">Óski Jafnréttisstofa þess að kærunefnd jafnréttismála taki mál til meðferðar skal hlutaðeigandi aðila tilkynnt um það skriflega.</sen>
          <sen nr="5">Ákvæði þetta á þó eingöngu við um mál sem kunna að varða hagsmuni margra og hafa almennt gildi að mati Jafnréttisstofu.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Að beiðni kæranda skal Jafnréttisstofa fylgja því eftir að fyrirmælum um tilteknar úrbætur í úrskurði kærunefndar jafnréttismála sé framfylgt á viðunandi hátt.</sen>
          <sen nr="2">Í því skyni getur Jafnréttisstofa beint fyrirmælum til hlutaðeigandi um að grípa til tiltekinna úrbóta til samræmis við úrskurðinn innan hæfilegs frests að viðlögðum dagsektum, sbr. 6. gr., þar til farið verður að fyrirmælunum.</sen>
        </paragraph>
      </subart>
    </art>
    <art nr="6">
      <nr-title>6. gr.</nr-title>
      <name>Dagsektir.</name>
      <subart nr="1">
        <paragraph nr="1">
          <sen nr="1">Verði aðili ekki við beiðni Jafnréttisstofu um gögn eða upplýsingar eða hlýðir ekki fyrirmælum stofnunarinnar skv. 2. og 3. mgr. 5. gr. laga þessara, eða skv. 3. mgr. 5. gr. eða 1. mgr. 10. gr. laga um jafna stöðu og jafnan rétt kynjanna, getur Jafnréttisstofa lagt dagsektir á hlutaðeigandi þar til viðeigandi úrbætur hafa verið gerðar.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Dagsektir geta numið allt að 50.000 kr. á dag frá þeim degi sem þær eru ákvarðaðar og fram að þeim degi sem skyldunni er fullnægt að mati Jafnréttisstofu.</sen>
          <sen nr="2">Við ákvörðun fjárhæðar dagsektar skal m.a. líta til fjölda starfsmanna viðkomandi fyrirtækis, stofnunar eða félagasamtaka, hversu umfangsmikill viðkomandi rekstur er og eðlis og alvarleika máls.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Jafnréttisstofa leggur dagsektir á aðila með sérstakri ákvörðun.</sen>
          <sen nr="2">Aðila sem ákvörðun um dagsektir beinist að skal gefinn kostur á að koma að skriflegum andmælum innan hæfilegs frests áður en Jafnréttisstofa tekur ákvörðun um dagsektir.</sen>
          <sen nr="3">Ákvörðun um dagsektir skal sannanlega tilkynnt þeim sem hún beinist að.</sen>
        </paragraph>
      </subart>
      <subart nr="4">
        <paragraph nr="1">
          <sen nr="1">Ákvörðun um dagsektir skv. 3. mgr. 5. gr. fellur niður sé úrskurður kærunefndar jafnréttismála borinn undir dómstóla.</sen>
        </paragraph>
      </subart>
      <subart nr="5">
        <paragraph nr="1">
          <sen nr="1">Heimilt er að kæra ákvörðun Jafnréttisstofu um dagsektir til ráðherra.</sen>
          <sen nr="2">Kæra til ráðherra frestar ekki réttaráhrifum ákvörðunar um dagsektir, sbr. þó 7. mgr. þessa ákvæðis.</sen>
        </paragraph>
      </subart>
      <subart nr="6">
        <paragraph nr="1">
          <sen nr="1">Ákvarðanir Jafnréttisstofu um dagsektir eru aðfararhæfar og renna dagsektir í ríkissjóð að frádregnum kostnaði við innheimtuna.</sen>
        </paragraph>
      </subart>
      <subart nr="7">
        <paragraph nr="1">
          <sen nr="1">Kæra til ráðherra eða málshöfðun fyrir dómstólum frestar aðför.</sen>
        </paragraph>
      </subart>
    </art>
  </chapter>
  <chapter nr="3" nr-type="roman" roman-nr="III">
    <nr-title>III. kafli.</nr-title>
    <name>Kærunefnd jafnréttismála.</name>
    <art nr="7">
      <nr-title>7. gr.</nr-title>
      <name>Skipun.</name>
      <subart nr="1">
        <paragraph nr="1">
          <sen nr="1">Ráðherra skipar samkvæmt tilnefningu Hæstaréttar þrjá fulltrúa í kærunefnd jafnréttismála til þriggja ára í senn, þar af bæði formann og varaformann.</sen>
          <sen nr="2">Skulu þeir allir hafa lokið embættis- eða meistaraprófi í lögfræði og a.m.k. tveir þeirra, þar á meðal formaður, hafa sérþekkingu á sviði jafnréttismála.</sen>
          <sen nr="3">A.m.k. einn þeirra skal hafa sérþekkingu á jafnrétti kynjanna og einn á jafnrétti í víðtækari merkingu.</sen>
          <sen nr="4">Formaður og varaformaður, sem jafnframt er aðalmaður, skulu uppfylla skilyrði um embættisgengi héraðsdómara.</sen>
          <sen nr="5">Jafn margir varamenn skulu skipaðir með sama hætti.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Kærunefnd jafnréttismála er heimilt að kalla sér til ráðgjafar og aðstoðar sérfróða aðila ef hún telur þörf á.</sen>
        </paragraph>
      </subart>
    </art>
    <art nr="8">
      <nr-title>8. gr.</nr-title>
      <name>Hlutverk, málskostnaður, varnaraðild o.fl.</name>
      <subart nr="1">
        <paragraph nr="1">
          <sen nr="1">Kærunefnd jafnréttismála tekur til meðferðar kærur sem til hennar er beint eftir því sem mælt er fyrir um í lögum um jafnréttismál, sbr. 1. gr., og kveður upp skriflegan úrskurð um hvort ákvæði þeirra laga hafi verið brotin.</sen>
          <sen nr="2">Komist kærunefnd jafnréttismála að þeirri niðurstöðu að brotið hafi verið gegn lögunum er henni heimilt í úrskurði sínum að beina fyrirmælum um tilteknar úrbætur til hlutaðeigandi aðila.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Kærunefndin er sjálfstæð og óháð í störfum sínum og sæta úrskurðir hennar ekki kæru til æðra stjórnvalds.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Úrskurðir kærunefndar eru bindandi gagnvart málsaðilum.</sen>
          <sen nr="2">Málsaðilum er heimilt að bera úrskurði nefndarinnar undir dómstóla.</sen>
          <sen nr="3">Beri málsaðili úrskurð kærunefndar jafnréttismála undir dómstóla innan átta vikna frá birtingu úrskurðar frestast réttaráhrif úrskurðarins.</sen>
          <sen nr="4">Málsaðili hefur heimild til að óska eftir flýtimeðferð fyrir dómstólum.</sen>
          <sen nr="5">Ef beiðni um flýtimeðferð er synjað skal mál höfðað eins fljótt og unnt er eftir að synjun kemur fram og eigi síðar en innan þrjátíu daga frá synjun dómara.</sen>
          <sen nr="6">Frestun réttaráhrifa úrskurðar fellur úr gildi ef mál er ekki höfðað innan þrjátíu daga frá synjun dómara um flýtimeðferð.</sen>
          <sen nr="7">Sé mál höfðað vegna úrskurðar nefndarinnar er henni heimilt að fresta afgreiðslu sambærilegra mála sem eru til meðferðar hjá henni þar til dómur gengur í málinu.</sen>
        </paragraph>
      </subart>
      <subart nr="4">
        <paragraph nr="1">
          <sen nr="1">Kærunefnd jafnréttismála getur ákveðið að sá sem kæra beinist gegn greiði kæranda málskostnað við að hafa kæruna uppi fyrir kærunefnd jafnréttismála enda sé úrskurður nefndarinnar kæranda í hag.</sen>
        </paragraph>
      </subart>
      <subart nr="5">
        <paragraph nr="1">
          <sen nr="1">Ef úrskurður kærunefndar jafnréttismála er kæranda í hag en gagnaðili vill ekki una honum og höfðar mál til ógildingar úrskurðinum fyrir dómstólum skal kærunefnd jafnréttismála og kæranda stefnt til varnar.</sen>
          <sen nr="2">Kærandi skal fá greiddan málskostnað úr ríkissjóði fyrir héraðsdómi, Landsrétti og Hæstarétti.</sen>
        </paragraph>
      </subart>
      <subart nr="6">
        <paragraph nr="1">
          <sen nr="1">Ef kæra er bersýnilega tilefnislaus að mati kærunefndar jafnréttismála getur nefndin úrskurðað að kærandi skuli greiða gagnaðila málskostnað sem hann hefur orðið fyrir vegna málsins.</sen>
          <sen nr="2">Aðför má gera án undangengins dóms til fullnustu kröfu um málskostnað.</sen>
        </paragraph>
      </subart>
      <subart nr="7">
        <paragraph nr="1">
          <sen nr="1">Kostnaður við starfsemi kærunefndar jafnréttismála greiðist úr ríkissjóði.</sen>
        </paragraph>
      </subart>
    </art>
    <art nr="9">
      <nr-title>9. gr.</nr-title>
      <name>Aðild, kærufrestur og málsmeðferð.</name>
      <subart nr="1">
        <paragraph nr="1">
          <sen nr="1">Einstaklingar, fyrirtæki, stofnanir og félagasamtök sem telja að ákvæði laga um jafnréttismál, sbr. 1. gr.,  hafi verið brotin gagnvart sér geta í eigin nafni eða fyrir hönd félagsmanna sinna, eftir því sem við á, leitað atbeina kærunefndar jafnréttismála.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Jafnréttisstofa getur óskað eftir að kærunefnd jafnréttismála taki mál til meðferðar, sbr. 1. málsl. 2. mgr. 5. gr.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Erindi skulu berast nefndinni skriflega innan sex mánaða frá því að vitneskja um ætlað brot á lögum um jafnréttismál, sbr. 1. gr., lá fyrir, frá því að ástandi sem talið er brot á hlutaðeigandi lögum lauk eða frá því að sá er málið varðar fékk vitneskju um ætlað brot.</sen>
          <sen nr="2">Sé leitað rökstuðnings á grundvelli ákvæða stjórnsýslulaga tekur fresturinn að líða þegar sá rökstuðningur liggur fyrir.</sen>
          <sen nr="3">Kærunefnd jafnréttismála getur þegar sérstaklega stendur á ákveðið að taka erindi til meðferðar þótt framangreindur frestur sé liðinn, þó aldrei ef liðið er meira en eitt ár.</sen>
        </paragraph>
      </subart>
      <subart nr="4">
        <paragraph nr="1">
          <sen nr="1">Kærunefnd jafnréttismála getur að höfðu samráði við kæranda sent mál til sáttameðferðar hjá Jafnréttisstofu.</sen>
        </paragraph>
      </subart>
      <subart nr="5">
        <paragraph nr="1">
          <sen nr="1">Kærunefnd jafnréttismála skal kveða upp úrskurð eins fljótt og auðið er og eigi síðar en tveimur mánuðum eftir að gagnaöflun er lokið.</sen>
        </paragraph>
      </subart>
      <subart nr="6">
        <paragraph nr="1">
          <sen nr="1">Málsmeðferð fyrir kærunefnd jafnréttismála skal að jafnaði vera skrifleg en þó getur nefndin kallað málsaðila eða fulltrúa þeirra á sinn fund telji nefndin ástæðu til.</sen>
          <sen nr="2">Að öðru leyti fer um málsmeðferð hjá kærunefnd jafnréttismála samkvæmt ákvæðum stjórnsýslulaga og nánari reglum sem ráðherra er heimilt að setja að fenginni umsögn kærunefndar jafnréttismála.</sen>
        </paragraph>
      </subart>
    </art>
    <art nr="10">
      <nr-title>10. gr.</nr-title>
      <name>Upplýsingaöflun.</name>
      <subart nr="1">
        <paragraph nr="1">
          <sen nr="1">Kærunefnd jafnréttismála skal tryggja að aðili máls eigi þess kost að tjá sig um efni máls áður en kærunefndin kveður upp úrskurð enda telji hún að hvorki afstaða hans né rök fyrir henni liggi fyrir í gögnum málsins.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Kærunefnd jafnréttismála getur, að kröfu gagnaðila, krafið aðila um gögn sem hún telur að geti haft áhrif á úrlausn máls.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Kærunefnd jafnréttismála getur krafist frekari gagna frá málsaðilum telji hún mál ekki nægjanlega upplýst.</sen>
        </paragraph>
      </subart>
      <subart nr="4">
        <paragraph nr="1">
          <sen nr="1">Ef lögð eru fyrir kærunefnd jafnréttismála gögn sem varða laun, önnur starfskjör eða réttindi einstaklinga sem ekki eiga aðild að viðkomandi kærumáli skal kærunefnd jafnréttismála tilkynna hlutaðeigandi að þessar upplýsingar hafi verið veittar henni.</sen>
          <sen nr="2">Fara skal með slíkar upplýsingar sem trúnaðarmál.</sen>
        </paragraph>
      </subart>
      <subart nr="5">
        <paragraph nr="1">
          <sen nr="1">Ef kærunefnd jafnréttismála hefur til umfjöllunar mál sem varðar ráðningu, setningu eða skipun í starf getur hún aflað frekari upplýsinga um málið frá þeim einstaklingi sem hlaut starfið, telji hún ástæðu til, í því skyni að upplýsa málið nægjanlega í samræmi við 10. gr. stjórnsýslulaga.</sen>
        </paragraph>
      </subart>
      <subart nr="6">
        <paragraph nr="1">
          <sen nr="1">Þegar ætla má að mál geti haft stefnumarkandi áhrif á vinnumarkaðinn í heild skal kærunefnd jafnréttismála leita umsagnar frá heildarsamtökum launafólks og atvinnurekenda áður en úrskurður er kveðinn upp.</sen>
        </paragraph>
      </subart>
    </art>
    <art nr="11">
      <nr-title>11. gr.</nr-title>
      <name>Birting úrskurða. Ársskýrsla.</name>
      <subart nr="1">
        <paragraph nr="1">
          <sen nr="1">Kærunefnd jafnréttismála skal birta úrskurði sína með aðgengilegum og skipulegum hætti að jafnaði tveimur vikum eftir uppkvaðningu.</sen>
          <sen nr="2">Hvorki nafn kæranda né annarra einstaklinga skal tilgreint í opinberri birtingu úrskurða.</sen>
          <sen nr="3">Þá skal jafnframt fella út persónulegar upplýsingar, svo sem um launakjör og þess háttar.</sen>
          <sen nr="4">Nafn kærða skal að jafnaði birt í úrskurði.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Nefndin skal árlega skila ráðherra skýrslu um störf sín sem birtir hana með aðgengilegum hætti.</sen>
          <sen nr="2">Í skýrslunni skulu koma fram helstu niðurstöður og ályktanir sem draga má af úrskurðum nefndarinnar.</sen>
        </paragraph>
      </subart>
    </art>
  </chapter>
  <chapter nr="4" nr-type="roman" roman-nr="IV">
    <nr-title>IV. kafli.</nr-title>
    <name>Ýmis ákvæði.</name>
    <art nr="12">
      <nr-title>12. gr.</nr-title>
      <name>Skýrsla um stöðu og þróun jafnréttismála.</name>
      <subart nr="1">
        <paragraph nr="1">
          <sen nr="1">Ráðherra skal gefa út skýrslu um stöðu og þróun jafnréttismála einu sinni á kjörtímabili.</sen>
          <sen nr="2">Í skýrslu ráðherra skal m.a. koma fram mat á stöðu og árangri verkefna í gildandi þingsályktun um framkvæmdaáætlun í kynjajafnréttismálum, sbr. 26. gr. laga um jafna stöðu og jafnan rétt kynjanna, auk umfjöllunar um stöðu og þróun jafnréttismála á helstu sviðum samfélagsins.</sen>
          <sen nr="3">Skýrsla um stöðu og þróun jafnréttismála skal fylgja með tillögu til þingsályktunar um framkvæmdaáætlun í kynjajafnréttismálum.</sen>
        </paragraph>
      </subart>
    </art>
    <art nr="13">
      <nr-title>13. gr.</nr-title>
      <name>Áætlanir sveitarfélaga um jafnréttismál.</name>
      <subart nr="1">
        <paragraph nr="1">
          <sen nr="1">Sveitarstjórnir skulu að afloknum sveitarstjórnarkosningum sjá til þess að innan hvers sveitarfélags verði gerð áætlun fyrir nýtt kjörtímabil um markmið og aðgerðir til að koma í veg fyrir mismunun, sbr. lög um jafna stöðu og jafnan rétt kynjanna, lög um jafna meðferð á vinnumarkaði og lög um jafna meðferð utan vinnumarkaðar, þar sem m.a. komi fram hvernig unnið skuli að kynja- og jafnréttissjónarmiðum á öllum sviðum.</sen>
          <sen nr="2">Áætlun skal taka til markmiða og aðgerða til að stuðla að jafnrétti og jafnri meðferð við ráðstöfun fjármagns, í þjónustu sveitarfélagsins og starfsmannamálum, m.a. hvernig starfsfólki skuli tryggð þau réttindi sem kveðið er á um í 6.–14. gr. laga um jafna stöðu og jafnan rétt kynjanna.</sen>
          <sen nr="3">Hún skal lögð fram til samþykktar í viðkomandi sveitarstjórn eigi síðar en ári eftir sveitarstjórnarkosningar, framvinda hennar rædd árlega í sveitarstjórn eftir það og hún endurskoðuð eftir þörfum.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Sveitarstjórn skal fela byggðaráði eða annarri fastanefnd sveitarfélags að fara með jafnréttismál sveitarfélagsins og hafa, með stuðningi starfsfólks, umsjón með undirbúningi áætlunar og framkvæmd hennar.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Sveitarstjórn er ekki jafnframt skylt að gera jafnréttisáætlun eða samþætta jafnréttissjónarmið í starfsmannastefnu sína skv. 5. gr. laga um jafna stöðu og jafnan rétt kynjanna.</sen>
        </paragraph>
      </subart>
      <subart nr="4">
        <paragraph nr="1">
          <sen nr="1">Jafnréttisstofa hefur eftirlit með framkvæmd þessa ákvæðis og veitir sveitarfélögum stuðning við framkvæmd þess.</sen>
        </paragraph>
      </subart>
      <footnotes>
        <footnote href="https://www.althingi.is/altext/stjt/2022.063.html" law-nr="63" law-year="2022" law-art="13" nr="1">
          <footnote-sen>L. 63/2022, 13. gr.</footnote-sen>
          <location type="range">
            <chapter>4</chapter>
            <art>13</art>
            <subart>1</subart>
            <paragraph>1</paragraph>
            <sen words="lög um jafna meðferð utan vinnumarkaðar">1</sen>
          </location>
        </footnote>
      </footnotes>
    </art>
    <art nr="14">
      <nr-title>14. gr.</nr-title>
      <name>Jafnréttisráðgjafar.</name>
      <subart nr="1">
        <paragraph nr="1">
          <sen nr="1">Ráðherra er heimilt að ráða jafnréttisráðgjafa sem vinnur tímabundið að jafnréttismálum á tilteknu sviði og/eða á tilteknu landsvæði.</sen>
        </paragraph>
      </subart>
    </art>
    <art nr="15">
      <nr-title>15. gr.</nr-title>
      <name>Reglugerðarheimild.</name>
      <subart nr="1">
        <paragraph nr="1">
          <sen nr="1">Ráðherra er heimilt að setja reglugerð um nánari framkvæmd laga þessara, svo sem um starfsemi og skipulag Jafnréttisstofu, þar á meðal um beitingu dagsekta sem Jafnréttisstofa ákveður, sbr. 6. gr., og um störf kærunefndar jafnréttismála og skrifstofuhald, þ.m.t. um erindi til nefndarinnar, starfshætti, málsmeðferð og birtingu úrskurða.</sen>
        </paragraph>
      </subart>
      <footnotes>
        <footnote nr="1">
          <footnote-sen>&lt;a href=&quot;https://www.reglugerd.is/reglugerdir/allar/nr/408-2021&quot;&gt;Rg. 408/2021&lt;/a&gt;.</footnote-sen>
          <location type="pointer">
            <chapter>4</chapter>
            <art>15</art>
            <subart>1</subart>
            <paragraph>1</paragraph>
            <sen before-mark="^Ráðherra er heimilt að setja reglugerð" after-mark="um nánari framkvæmd laga þessara, svo sem um starfsemi og skipulag Jafnréttisstofu, þar á meðal um beitingu dagsekta sem Jafnréttisstofa ákveður, sbr. 6. gr., og um störf kærunefndar jafnréttismála og skrifstofuhald, þ.m.t. um erindi til nefndarinnar, starfshætti, málsmeðferð og birtingu úrskurða.$">1</sen>
          </location>
        </footnote>
      </footnotes>
    </art>
    <art nr="16">
      <nr-title>16. gr.</nr-title>
      <name>Gildistaka.</name>
      <subart nr="1">
        <paragraph nr="1">
          <sen nr="1">Lög þessi öðlast þegar gildi.</sen>
        </paragraph>
      </subart>
    </art>
    <art nr="17">
      <nr-title>17. gr.</nr-title>
      <name>
        Breyting á öðrum lögum.
        <a href="http://www.althingi.is/altext/stjt/2020.151.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">…</a>
      </name>
    </art>
    <art nr="Ákvæði til bráðabirgða">
      <nr-title>Ákvæði til bráðabirgða.</nr-title>
      <subart nr="1">
        <paragraph nr="1">
          <sen nr="1">Við gildistöku laga þessara fellur niður umboð skipaðra fulltrúa í kærunefnd jafnréttismála og skal ráðherra skipa, samkvæmt tilnefningu Hæstaréttar, þrjá fulltrúa í kærunefnd jafnréttismála, sbr. 7. gr., sem taka við verkefnum fráfarandi nefndar.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Þrátt fyrir 1. málsl. 1. mgr. 7. gr. skal ráðherra, í fyrsta skipti sem nefndin er skipuð samkvæmt lögum þessum, skipa tvo fulltrúa í kærunefnd jafnréttismála til þriggja ára, aðra en formann og varaformann, en formann skal ráðherra skipa til fjögurra ára og varaformann til tveggja ára.</sen>
          <sen nr="2">Varamenn skulu skipaðir á sama hátt.</sen>
        </paragraph>
      </subart>
    </art>
  </chapter>
</law>
