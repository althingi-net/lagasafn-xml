<?xml version="1.0" encoding="utf-8"?>
<law nr="86" year="2018">
  <name>Lög um jafna meðferð á vinnumarkaði</name>
  <num-and-date>
    <date>2018-06-25</date>
    <num>86</num>
    <original>2018 nr. 86 25. júní</original>
  </num-and-date>
  <minister-clause>&lt;a href=&quot;http://www.althingi.is//dba-bin/ferill.pl?ltg=148&amp;amp;mnr=394&quot;&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href=&quot;http://www.althingi.is/altext/148/s/0551.html&quot;&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 1. september 2018, sbr. þó 19. gr. &lt;/b&gt; &lt;em&gt; Breytt með: &lt;/em&gt; &lt;a href=&quot;/altext/stjt/2020.151.html&quot;&gt; L. 151/2020 &lt;/a&gt; (tóku gildi 6. jan. 2021). &lt;br/&gt; &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; forsætisráðherra &lt;/b&gt; eða &lt;b&gt; forsætisráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna hér.</minister-clause>
  <chapter nr="1" nr-type="roman" roman-nr="I">
    <nr-title>I. kafli.</nr-title>
    <name>Gildissvið, markmið og orðskýringar.</name>
    <art nr="1">
      <nr-title>1. gr.</nr-title>
      <name>Gildissvið.</name>
      <subart nr="1">
        <sen>Lög þessi gilda um jafna meðferð einstaklinga á vinnumarkaði óháð kynþætti, þjóðernisuppruna, trú, lífsskoðun, fötlun, skertri starfsgetu, aldri, kynhneigð, kynvitund, kyneinkennum eða kyntjáningu, svo sem hvað varðar:</sen>
        <numart nr="a" type="alphabet">
          <nr-title>a.</nr-title>
          <sen>aðgengi að störfum, sjálfstæðri atvinnustarfsemi eða starfsgreinum, þ.m.t. við ráðningar og framgang í starfi,</sen>
        </numart>
        <numart nr="b" type="alphabet">
          <nr-title>b.</nr-title>
          <sen>aðgengi að náms- og starfsráðgjöf, starfsmenntun og starfsþjálfun,</sen>
        </numart>
        <numart nr="c" type="alphabet">
          <nr-title>c.</nr-title>
          <sen>ákvarðanir í tengslum við laun, önnur starfskjör og uppsagnir og</sen>
        </numart>
        <numart nr="d" type="alphabet">
          <nr-title>d.</nr-title>
          <sen>þátttöku í samtökum launafólks eða atvinnurekenda, þ.m.t. þau hlunnindi sem þau veita félagsmönnum.</sen>
        </numart>
      </subart>
      <subart nr="2">
        <sen>Lög þessi taka ekki til mismunandi meðferðar einstaklinga á vinnumarkaði á grundvelli ríkisfangs eða ríkisfangsleysis.</sen>
        <sen>Enn fremur taka lög þessi ekki til ráðstafana sem mælt er fyrir um í lögum og eru nauðsynlegar með vísan til allsherjarreglu, almannaöryggis, lýðheilsu eða til verndar réttindum og frelsi annarra.</sen>
        <sen>Þá gilda lög þessi ekki um mismunandi aldursskilyrði í tengslum við lífeyrisréttindi í lífeyrissjóðum.</sen>
      </subart>
      <subart nr="3">
        <sen>Lög þessi gilda ekki um réttindi og þjónustu innan opinberra kerfa, svo sem um réttindi samkvæmt lögum um almannatryggingar, lögum um félagsþjónustu sveitarfélaga, lögum um atvinnuleysistryggingar og lögum um fæðingar- og foreldraorlof.</sen>
      </subart>
    </art>
    <art nr="2">
      <nr-title>2. gr.</nr-title>
      <name>Markmið.</name>
      <subart nr="1">
        <sen>Markmið laga þessara er að vinna gegn mismunun og koma á og viðhalda jafnri meðferð einstaklinga á vinnumarkaði óháð þeim þáttum sem um getur í 1. mgr. 1. gr.</sen>
      </subart>
    </art>
    <art nr="3">
      <nr-title>3. gr.</nr-title>
      <name>Orðskýringar.</name>
      <subart nr="1">
        <sen>Í lögum þessum er merking eftirfarandi hugtaka sem hér segir:</sen>
        <numart nr="1" type="numeric">
          <nr-title>1.</nr-title>
          <name>Jöfn meðferð:</name>
          <sen>Þegar einstaklingum er hvorki mismunað beint né óbeint vegna einhverra þeirra þátta sem um getur í 1. mgr. 1. gr.</sen>
        </numart>
        <numart nr="2" type="numeric">
          <nr-title>2.</nr-title>
          <name>Bein mismunun:</name>
          <sen>Þegar einstaklingur fær óhagstæðari meðferð en annar einstaklingur fær, hefur fengið eða mundi fá við sambærilegar aðstæður vegna einhverra þeirra þátta sem um getur í 1. mgr. 1. gr.</sen>
        </numart>
        <numart nr="3" type="numeric">
          <nr-title>3.</nr-title>
          <name>Óbein mismunun:</name>
          <sen>Þegar að því er virðist hlutlaust skilyrði, viðmið eða ráðstöfun kæmi verr við einstaklinga vegna einhverra þeirra þátta sem um getur í 1. mgr. 1. gr. borið saman við aðra einstaklinga nema slíkt sé unnt að réttlæta á málefnalegan hátt með lögmætu markmiði og aðferðirnar til að ná þessu markmiði séu viðeigandi og nauðsynlegar.</sen>
        </numart>
        <numart nr="4" type="numeric">
          <nr-title>4.</nr-title>
          <name>Áreitni:</name>
          <sen>Hegðun sem er í óþökk þess sem fyrir henni verður og hefur þann tilgang eða þau áhrif að misbjóða virðingu viðkomandi, einkum þegar hegðunin leiðir til ógnandi, fjandsamlegra, niðurlægjandi, auðmýkjandi eða móðgandi aðstæðna.</sen>
        </numart>
        <numart nr="5" type="numeric">
          <nr-title>5.</nr-title>
          <name>Laun:</name>
          <sen>Almennt endurgjald fyrir störf og hvers konar frekari þóknun, bein eða óbein, hvort heldur er með hlunnindagreiðslum eða með öðrum hætti, sem atvinnurekandi greiðir starfsmanni sínum fyrir vinnu hans.</sen>
        </numart>
        <numart nr="6" type="numeric">
          <nr-title>6.</nr-title>
          <name>Kjör:</name>
          <sen>Laun ásamt lífeyris-, orlofs- og veikindaréttindum og hvers konar öðrum starfskjörum eða réttindum sem metin verða til fjár.</sen>
        </numart>
        <numart nr="7" type="numeric">
          <nr-title>7.</nr-title>
          <name>Lífsskoðun:</name>
          <sen>Skoðun sem byggist á veraldlegum viðhorfum til lífsins, ákveðnum siðferðisgildum og siðferði ásamt skilgreindri siðfræði og þekkingarfræði.</sen>
        </numart>
        <numart nr="8" type="numeric">
          <nr-title>8.</nr-title>
          <name>Fötlun:</name>
          <sen>Afleiðing skerðinga og hindrana af ýmsum toga sem verða til í samspili fólks með skerðingar og umhverfis og viðhorfa sem hindra fulla og árangursríka samfélagsþátttöku til jafns við aðra.</sen>
          <sen>Skerðingar hlutaðeigandi einstaklings eru langvarandi og hindranirnar til þess fallnar að viðkomandi verði mismunað vegna líkamlegrar, geðrænnar eða vitsmunalegrar skerðingar eða skertrar skynjunar.</sen>
        </numart>
        <numart nr="9" type="numeric">
          <nr-title>9.</nr-title>
          <name>Skert starfsgeta:</name>
          <sen>Varanlegt líkamlegt, andlegt eða vitsmunalegt ástand sem er meðfætt eða síðar tilkomið og skerðir starfsgetu einstaklingsins á vinnumarkaði.</sen>
        </numart>
        <numart nr="10" type="numeric">
          <nr-title>10.</nr-title>
          <name>Aldur:</name>
          <sen>Lífaldur.</sen>
        </numart>
        <numart nr="11" type="numeric">
          <nr-title>11.</nr-title>
          <name>Kynhneigð:</name>
          <sen>Geta einstaklings til að laðast að eða verða ástfanginn af öðrum einstaklingi.</sen>
        </numart>
        <numart nr="12" type="numeric">
          <nr-title>12.</nr-title>
          <name>Kynvitund:</name>
          <sen>Upplifun einstaklings af eigin kyni.</sen>
        </numart>
        <numart nr="13" type="numeric">
          <nr-title>13.</nr-title>
          <name>Kyneinkenni:</name>
          <sen>Litningar, kynkirtlar og líffærafræðileg sérkenni manneskju.</sen>
        </numart>
        <numart nr="14" type="numeric">
          <nr-title>14.</nr-title>
          <name>Kyntjáning:</name>
          <sen>Dagsdagleg tjáning einstaklings á kynvitund sinni.</sen>
        </numart>
      </subart>
    </art>
  </chapter>
  <chapter nr="2" nr-type="roman" roman-nr="II">
    <nr-title>II. kafli.</nr-title>
    <name>Stjórnsýsla.</name>
    <art nr="4">
      <nr-title>4. gr.</nr-title>
      <name>Stjórnsýsla.</name>
      <subart nr="1">
        <sen>Um framkvæmd laga þessara, m.a. um yfirstjórn, hlutverk Jafnréttisstofu við eftirlit með framkvæmd laganna, þ.m.t. heimild til að beita dagsektum, og um kærunefnd jafnréttismála, þ.m.t. ákvæði um kæruheimild og um málsmeðferð fyrir kærunefndinni, fer samkvæmt lögum um stjórnsýslu jafnréttismála.</sen>
      </subart>
      <footnotes>
        <footnote href="https://www.althingi.is/altext/stjt/2020.151.html#G17" law-nr="151" law-year="2020" law-art="17" nr="1">
          <footnote-sen>L. 151/2020, 17. gr.</footnote-sen>
          <location type="range">
            <start>
              <chapter>2</chapter>
              <art>4</art>
              <name>1</name>
            </start>
            <end>
              <chapter>2</chapter>
              <art>4</art>
              <subart>1</subart>
              <sen>1</sen>
            </end>
          </location>
        </footnote>
      </footnotes>
    </art>
    <art nr="5">
      <nr-title>5. gr.</nr-title>
      <footnotes>
        <footnote href="https://www.althingi.is/altext/stjt/2020.151.html#G17" law-nr="151" law-year="2020" law-art="17" nr="1">
          <footnote-sen>L. 151/2020, 17. gr.</footnote-sen>
          <location type="deletion">
            <chapter>2</chapter>
            <art>5</art>
            <nr-title before-mark="^5. gr. " after-mark="$">1</nr-title>
          </location>
        </footnote>
      </footnotes>
    </art>
    <art nr="6">
      <nr-title>6. gr.</nr-title>
      <footnotes>
        <footnote href="https://www.althingi.is/altext/stjt/2020.151.html#G17" law-nr="151" law-year="2020" law-art="17" nr="1">
          <footnote-sen>L. 151/2020, 17. gr.</footnote-sen>
          <location type="deletion">
            <chapter>2</chapter>
            <art>6</art>
            <nr-title before-mark="^6. gr. " after-mark="$">1</nr-title>
          </location>
        </footnote>
      </footnotes>
    </art>
  </chapter>
  <chapter nr="3" nr-type="roman" roman-nr="III">
    <nr-title>III. kafli.</nr-title>
    <name>Bann við mismunun.</name>
    <art nr="7">
      <nr-title>7. gr.</nr-title>
      <name>Almennt.</name>
      <subart nr="1">
        <sen>Hvers kyns mismunun á vinnumarkaði, hvort heldur bein eða óbein, vegna einhverra þeirra þátta sem um getur í 1. mgr. 1. gr. er óheimil.</sen>
        <sen>Fyrirmæli um mismunun vegna þeirra þátta teljast einnig mismunun samkvæmt lögum þessum sem og áreitni þegar hún tengist einhverjum af þeim þáttum sem um getur í 1. mgr. 1. gr.</sen>
      </subart>
      <subart nr="2">
        <sen>Atvinnurekendur, stéttarfélög og samtök þeirra skulu vinna markvisst að jafnri meðferð á vinnumarkaði í samræmi við markmið laga þessara.</sen>
        <sen>Atvinnurekendur skulu sérstaklega vinna að jafnri meðferð starfsmanna innan fyrirtækis síns eða stofnunar og koma í veg fyrir mismunun vegna einhverra þeirra þátta sem um getur í 1. mgr. 1. gr.</sen>
      </subart>
    </art>
    <art nr="8">
      <nr-title>8. gr.</nr-title>
      <name>Bann við mismunun í starfi og við ráðningu.</name>
      <subart nr="1">
        <sen>Atvinnurekendum er óheimilt að mismuna umsækjendum um starf vegna einhverra þeirra þátta sem um getur í 1. mgr. 1. gr., sbr. þó 2. mgr. 1. gr., 10., 11. og 12. gr.</sen>
        <sen>Sama gildir um stöðuhækkun, stöðubreytingu, endurmenntun, símenntun, starfsþjálfun, námsleyfi, uppsögn, vinnuaðstæður og önnur starfskjör starfsmanna.</sen>
      </subart>
      <subart nr="2">
        <sen>Mismunun vegna einhverra þeirra þátta sem um getur í 1. mgr. 1. gr. í auglýsingu um laust starf er óheimil sem og birting slíkrar auglýsingar, sbr. þó 2. mgr. 1. gr., 10., 11. og 12. gr.</sen>
      </subart>
    </art>
    <art nr="9">
      <nr-title>9. gr.</nr-title>
      <name>Bann við mismunun í tengslum við laun og önnur kjör.</name>
      <subart nr="1">
        <sen>Atvinnurekanda er óheimilt að mismuna starfsmönnum sínum vegna einhverra þeirra þátta sem um getur í 1. mgr. 1. gr. í tengslum við laun og önnur kjör, enda sinni þeir sömu eða jafnverðmætum störfum.</sen>
      </subart>
      <subart nr="2">
        <sen>Starfsmönnum skal ávallt heimilt að skýra frá launakjörum sínum ef þeir kjósa svo.</sen>
      </subart>
    </art>
    <art nr="10">
      <nr-title>10. gr.</nr-title>
      <name>Viðeigandi aðlögun.</name>
      <subart nr="1">
        <sen>Atvinnurekandi skal gera viðeigandi ráðstafanir, sé þeirra þörf í sérstöku tilviki, til að gera fötluðum einstaklingi eða einstaklingi með skerta starfsgetu kleift að eiga aðgengi að og taka þátt í starfi, njóta framgangs í starfi eða fá þjálfun, enda séu þær ráðstafanir ekki of íþyngjandi fyrir atvinnurekandann.</sen>
      </subart>
    </art>
    <art nr="11">
      <nr-title>11. gr.</nr-title>
      <name>Frávik vegna starfstengdra eiginleika eða sértækra aðgerða.</name>
      <subart nr="1">
        <sen>Mismunandi meðferð á grundvelli einhverra þeirra þátta sem um getur í 1. mgr. 1. gr. telst ekki brjóta gegn lögum þessum ef hún byggist á eðli viðkomandi starfsemi eða því samhengi sem til staðar er þar sem starfsemin fer fram, enda hafi kröfur um slíka starfstengda eiginleika lögmætan tilgang og gangi ekki lengra en nauðsyn krefur.</sen>
      </subart>
      <subart nr="2">
        <sen>Sértækar tímabundnar aðgerðir, sem ætlað er að bæta stöðu einstaklinga á vinnumarkaði á þeim sviðum þar sem á þá hallar vegna einhverra þeirra þátta sem um getur í 1. mgr. 1. gr. í því skyni að stuðla að jafnri meðferð á vinnumarkaði, ganga ekki gegn lögum þessum.</sen>
      </subart>
    </art>
    <art nr="12">
      <nr-title>12. gr.</nr-title>
      <name>Frávik vegna aldurs.</name>
      <subart nr="1">
        <sen>Mismunandi meðferð vegna aldurs telst ekki brjóta gegn lögum þessum séu færð fyrir henni málefnaleg rök sem helgast af lögmætu markmiði, þ.m.t. stefnu í atvinnumálum eða öðrum markmiðum er varða vinnumarkað, enda gangi slíkar aðgerðir ekki lengra en nauðsynlegt er talið til að ná því markmiði sem stefnt er að.</sen>
      </subart>
    </art>
    <art nr="13">
      <nr-title>13. gr.</nr-title>
      <name>Vernd gegn órétti í starfi.</name>
      <subart nr="1">
        <sen>Atvinnurekanda er óheimilt að segja starfsmönnum upp störfum sökum þess að þeir hafi kvartað undan eða kært mismunun vegna einhverra þeirra þátta sem um getur í 1. mgr. 1. gr. eða krafist leiðréttingar á grundvelli laga þessara.</sen>
        <sen>Jafnframt skal atvinnurekandi gæta þess að starfsmenn verði ekki látnir gjalda þess í starfi að kvartað hafi verið undan eða kærð mismunun eða krafist leiðréttingar á grundvelli laga þessara.</sen>
      </subart>
      <subart nr="2">
        <sen>Eigi ætlað brot skv. 1. mgr. sér stað meira en einu ári eftir að kvörtun, kæra eða krafa um leiðréttingu kom fram á grundvelli laga þessara verður þó ekki litið svo á að um brot skv. 1. mgr. hafi verið að ræða.</sen>
      </subart>
    </art>
    <art nr="14">
      <nr-title>14. gr.</nr-title>
      <name>Bann við afsali réttinda.</name>
      <subart nr="1">
        <sen>Óheimilt er að afsala sér þeim réttindum sem kveðið er á um í lögum þessum.</sen>
      </subart>
    </art>
    <art nr="15">
      <nr-title>15. gr.</nr-title>
      <name>Sönnunarbyrði.</name>
      <subart nr="1">
        <sen>Ef leiddar eru líkur að því að mismunun samkvæmt ákvæðum laga þessara hafi átt sér stað skal sá sem talinn er hafa mismunað sýna fram á að ástæður þær sem legið hafi til grundvallar meðferðinni tengist ekki einhverjum af þeim þáttum sem um getur í 1. mgr. 1. gr.</sen>
      </subart>
    </art>
  </chapter>
  <chapter nr="4" nr-type="roman" roman-nr="IV">
    <nr-title>IV. kafli.</nr-title>
    <name>Viðurlög.</name>
    <art nr="16">
      <nr-title>16. gr.</nr-title>
      <name>Bætur fyrir fjártjón og miska.</name>
      <subart nr="1">
        <sen>Sá sem með saknæmum og ólögmætum hætti brýtur gegn lögum þessum er skaðabótaskyldur vegna fjártjóns og miska samkvæmt almennum reglum.</sen>
      </subart>
    </art>
    <art nr="17">
      <nr-title>17. gr.</nr-title>
      <name>Sektir.</name>
      <subart nr="1">
        <sen>Brot gegn 7.–10. gr. og 13.–14. gr. eða reglugerðum settum samkvæmt þeim geta varðað sektum nema þyngri refsing liggi við samkvæmt öðrum lögum.</sen>
      </subart>
      <footnotes>
        <footnote href="https://www.althingi.is/altext/stjt/2020.151.html#G17" law-nr="151" law-year="2020" law-art="17" nr="1">
          <footnote-sen>L. 151/2020, 17. gr.</footnote-sen>
          <location type="range">
            <chapter>4</chapter>
            <art>17</art>
            <subart>1</subart>
            <sen>1</sen>
          </location>
        </footnote>
      </footnotes>
    </art>
  </chapter>
  <chapter nr="5" nr-type="roman" roman-nr="V">
    <nr-title>V. kafli.</nr-title>
    <name>Önnur ákvæði.</name>
    <art nr="18">
      <nr-title>18. gr.</nr-title>
      <name>Reglugerðarheimild.</name>
      <subart nr="1">
        <sen>Ráðherra er heimilt að setja reglugerð um nánari framkvæmd laga þessara.</sen>
      </subart>
      <footnotes>
        <footnote nr="1">
          <footnote-sen>&lt;a href=&quot;https://www.reglugerd.is/reglugerdir/allar/nr/220-2017&quot;&gt;Rg. 220/2017&lt;/a&gt;, sbr. &lt;a href=&quot;https://www.reglugerd.is/reglugerdir/allar/nr/414-2019&quot;&gt;414/2019&lt;/a&gt;.</footnote-sen>
          <location type="pointer">
            <chapter>5</chapter>
            <art>18</art>
            <subart>1</subart>
            <sen before-mark="^Ráðherra er heimilt að setja reglugerð " after-mark=" um nánari framkvæmd laga þessara.$">1</sen>
          </location>
        </footnote>
      </footnotes>
    </art>
    <art nr="19">
      <nr-title>19. gr.</nr-title>
      <name>Gildistaka.</name>
      <subart nr="1">
        <sen>Lög þessi öðlast gildi 1. september 2018.</sen>
        <sen>Þó skulu ákvæði laga þessara ekki gilda um mismunandi meðferð á grundvelli aldurs, sbr. 1. mgr. 1. gr., fyrr en 1. júlí 2019.</sen>
      </subart>
    </art>
  </chapter>
</law>
