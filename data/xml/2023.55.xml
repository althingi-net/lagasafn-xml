<?xml version='1.0' encoding='utf-8'?>
<law nr="55" year="2023" law-type="law">
  <name>Lög um nafnskírteini</name>
  <num-and-date>
    <date>2023-06-21</date>
    <num>55</num>
    <original>2023 nr. 55 21. júní</original>
  </num-and-date>
  <minister-clause>&lt;a href="https://www.althingi.is/thingstorf/thingmalalistar-eftir-thingum/ferill/?ltg=153&amp;amp;mnr=803"&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href="https://www.althingi.is/altext/153/s/1238.html"&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Taka gildi 1. desember 2023. &lt;/b&gt; &lt;em&gt; EES-samningurinn: &lt;/em&gt; V. og VIII. viðauki reglugerð 2019/1157. &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; dómsmálaráðherra &lt;/b&gt; eða &lt;b&gt; dómsmálaráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna hér.</minister-clause>
  <art nr="1">
    <nr-title>1. gr.</nr-title>
    <name>Réttur til nafnskírteinis.</name>
    <subart nr="1">
      <sen nr="1">Íslenskur ríkisborgari, sem uppfyllir skilyrði þessara laga, á rétt á að fá gefið út nafnskírteini samkvæmt umsókn og skal það teljast gild persónuskilríki til auðkenningar handhafa þess og ferðaskilríki innan Evrópska efnahagssvæðisins.</sen>
    </subart>
    <subart nr="2">
      <sen nr="1">Íslenskur ríkisborgari, sem vill ekki eða uppfyllir ekki skilyrði þessara laga til að fá gefið út nafnskírteini sem gildir sem ferðaskilríki skv. 1. mgr. en uppfyllir önnur skilyrði laganna, á rétt á að fá gefið út nafnskírteini samkvæmt umsókn og skal það þá teljast gild persónuskilríki til auðkenningar handhafa þess.</sen>
    </subart>
    <subart nr="3">
      <sen nr="1">Nafnskírteini telst eign íslenska ríkisins.</sen>
    </subart>
  </art>
  <art nr="2">
    <nr-title>2. gr.</nr-title>
    <name>Útgefandi nafnskírteina.</name>
    <subart nr="1">
      <sen nr="1">Þjóðskrá Íslands gefur út nafnskírteini.</sen>
    </subart>
    <subart nr="2">
      <sen nr="1">Þjóðskrá Íslands tekur gjald fyrir útgáfu nafnskírteina, þ.m.t. fyrir að koma nafnskírteinum í hendur handhafa þeirra, í samræmi við ákvæði gjaldskrár stofnunarinnar.</sen>
    </subart>
    <subart nr="3">
      <sen nr="1">Sýslumenn, lögregla og önnur stjórnvöld taka við umsóknum um nafnskírteini eftir því sem ráðherra ákveður.</sen>
    </subart>
    <subart nr="4">
      <sen nr="1">Þjóðskrá Íslands getur falið öðrum að annast einstök verkefni við framleiðslu og skráningu upplýsinga í nafnskírteini.</sen>
      <sen nr="2">Þjóðskrá Íslands er einnig heimilt að gera samninga um hráefni og framleiðslukerfi fyrir nafnskírteini til allt að tíu ára.</sen>
    </subart>
    <subart nr="5">
      <sen nr="1">Þrátt fyrir ákvæði 3. og 4. mgr. skal Þjóðskrá Íslands teljast ábyrgðaraðili allrar vinnslu persónuupplýsinga í tengslum við útgáfu nafnskírteina samkvæmt ákvæðum laga um persónuvernd og vinnslu persónuupplýsinga.</sen>
    </subart>
  </art>
  <art nr="3">
    <nr-title>3. gr.</nr-title>
    <name>Umsókn um nafnskírteini.</name>
    <subart nr="1">
      <sen nr="1">Umsækjandi um nafnskírteini skal við framlagningu umsóknar sanna á sér deili og ríkisfang sitt með því að veita þær upplýsingar og afhenda þau gögn sem Þjóðskrá Íslands telur nauðsynleg.</sen>
    </subart>
    <subart nr="2">
      <sen nr="1">Ráðherra getur ákveðið með reglugerð að andlitsmynd og fingraför umsækjanda og, eftir atvikum, aðrar lífkennaupplýsingar hans skuli fylgja umsókn um nafnskírteini, að því marki sem það telst nauðsynlegt til að tryggja öryggi nafnskírteina og að unnt sé að nota þau sem gild ferðaskilríki á Evrópska efnahagssvæðinu.</sen>
    </subart>
    <subart nr="3">
      <sen nr="1">Áður en Þjóðskrá Íslands afhendir umsækjanda nafnskírteini ber umsækjanda, sem áður hefur fengið nafnskírteini sem er enn í gildi, að afhenda stofnuninni eldra nafnskírteini til ógildingar.</sen>
    </subart>
  </art>
  <art nr="4">
    <nr-title>4. gr.</nr-title>
    <name>Söfnun og varðveisla lífkennaupplýsinga.</name>
    <subart nr="1">
      <sen nr="1">Einungis þeim sem hafa til þess viðeigandi færni og sérstakt leyfi Þjóðskrár Íslands skal heimilt að safna lífkennaupplýsingum umsækjanda um nafnskírteini samkvæmt lögum þessum.</sen>
      <sen nr="2">Við söfnun lífkennaupplýsinga skal gæta réttinda umsækjanda í samræmi við grunnreglur mannréttindasáttmála Evrópu og samning Sameinuðu þjóðanna um réttindi barnsins, þannig að hann haldi virðingu sinni þótt erfiðleikar komi upp við söfnun upplýsinganna.</sen>
    </subart>
    <subart nr="2">
      <sen nr="1">Gæta skal ýtrustu öryggiskrafna við varðveislu lífkennaupplýsinga sem hefur verið safnað samkvæmt lögum þessum og skulu þær ekki varðveittar lengur en þörf er á til að bera kennsl á umsækjanda við næstu umsókn hans um nafnskírteini samkvæmt lögunum, þó aldrei lengur en í tíu ár frá útgáfudegi síðasta útgefna nafnskírteinis.</sen>
    </subart>
  </art>
  <art nr="5">
    <nr-title>5. gr.</nr-title>
    <name>Útgáfa nafnskírteinis fyrir ósjálfráða einstakling.</name>
    <subart nr="1">
      <sen nr="1">Við útgáfu nafnskírteinis, sem telst gild ferðaskilríki, til umsækjanda sem er yngri en 18 ára skal liggja fyrir samþykki þess eða þeirra sem fara með forsjá barnsins.</sen>
      <sen nr="2">Heimilt er að gefa út slíkt nafnskírteini samkvæmt umsókn annars forsjáraðila þegar hinn forsjáraðilinn er ófær um að veita samþykki sitt vegna sjúkdóms, fjarvistar eða annarra sérstakra aðstæðna, að undangenginni athugun á umræddum aðstæðum og mati á því hvort hætta sé á að barn verði fært úr landi með ólögmætum hætti.</sen>
    </subart>
    <subart nr="2">
      <sen nr="1">Við útgáfu nafnskírteinis, sem telst ekki gild ferðaskilríki, til umsækjanda sem er yngri en 13 ára skal liggja fyrir samþykki þess sem fer með forsjá barnsins og nægir þá samþykki annars forsjáraðilans.</sen>
    </subart>
    <subart nr="3">
      <sen nr="1">Við útgáfu nafnskírteinis, sem telst gild ferðaskilríki, til umsækjanda sem hefur verið sviptur sjálfræði skal liggja fyrir samþykki lögráðamanns viðkomandi.</sen>
    </subart>
    <subart nr="4">
      <sen nr="1">Heimilt er að víkja frá framangreindum skilyrðum ef sérstaklega stendur á.</sen>
    </subart>
  </art>
  <art nr="6">
    <nr-title>6. gr.</nr-title>
    <name>Synjun útgáfu nafnskírteinis sem telst gild ferðaskilríki.</name>
    <subart nr="1">
      <sen nr="1">Þjóðskrá Íslands skal synja um útgáfu nafnskírteinis, sem telst gild ferðaskilríki, ef umsækjandi er eftirlýstur af lögreglu, gefin hefur verið út handtökuskipun á hendur honum eða lagt á hann farbann samkvæmt ákvæðum laga um meðferð sakamála.</sen>
    </subart>
    <subart nr="2">
      <sen nr="1">Þjóðskrá Íslands er heimilt að afla upplýsinga skv. 1. mgr. frá lögreglu og öðrum stjórnvöldum.</sen>
    </subart>
  </art>
  <art nr="7">
    <nr-title>7. gr.</nr-title>
    <name>Gildistími.</name>
    <subart nr="1">
      <sen nr="1">Nafnskírteini skal gilda í tíu ár frá útgáfudegi en í fimm ár fyrir börn yngri en 18 ára.</sen>
      <sen nr="2">Ráðherra getur ákveðið með reglugerð að nafnskírteini skuli hafa skemmri gildistíma.</sen>
    </subart>
    <subart nr="2">
      <sen nr="1">Nú glatast nafnskírteini og skal þá nýtt nafnskírteini gefið út til sama tíma og það sem glataðist.</sen>
    </subart>
  </art>
  <art nr="8">
    <nr-title>8. gr.</nr-title>
    <name>Varðveisla nafnskírteinis.</name>
    <subart nr="1">
      <sen nr="1">Handhafi nafnskírteinis skal varðveita það þannig að ekki sé hætta á að það glatist.</sen>
      <sen nr="2">Ef nafnskírteini glatast skal tilkynna það þegar í stað til lögreglu, Þjóðskrár Íslands eða sendiskrifstofu Íslands erlendis og gera grein fyrir afdrifum þess eins og kostur er.</sen>
      <sen nr="3">Nafnskírteini sem hefur eyðilagst skal skila til Þjóðskrár Íslands eða á afgreiðslustað.</sen>
    </subart>
  </art>
  <art nr="9">
    <nr-title>9. gr.</nr-title>
    <name>Afturköllun.</name>
    <subart nr="1">
      <sen nr="1">Þjóðskrá Íslands er heimilt að afturkalla nafnskírteini ef:</sen>
      <numart nr="a" nr-type="alphabet">
        <nr-title>a.</nr-title>
        <sen nr="1">skilyrði fyrir útgáfu þess eru ekki lengur fyrir hendi,</sen>
      </numart>
      <numart nr="b" nr-type="alphabet">
        <nr-title>b.</nr-title>
        <sen nr="1">útliti eða efni þess hefur verið breytt,</sen>
      </numart>
      <numart nr="c" nr-type="alphabet">
        <nr-title>c.</nr-title>
        <sen nr="1">það er skemmt eða upplýsingar í því svara ekki lengur til auðkenna handhafa,</sen>
      </numart>
      <numart nr="d" nr-type="alphabet">
        <nr-title>d.</nr-title>
        <sen nr="1">það finnst í vörslu óviðkomandi aðila,</sen>
      </numart>
      <numart nr="e" nr-type="alphabet">
        <nr-title>e.</nr-title>
        <sen nr="1">það er ekki sótt innan sex mánaða frá útgáfu þess,</sen>
      </numart>
      <numart nr="f" nr-type="alphabet">
        <nr-title>f.</nr-title>
        <sen nr="1">aðstæður eða atvik að öðru leyti gera það að verkum að óhjákvæmilegt er að afturkalla það.</sen>
      </numart>
    </subart>
    <subart nr="2">
      <sen nr="1">Þjóðskrá er enn fremur heimilt að afturkalla nafnskírteini, sem er gild ferðaskilríki, ef skilyrði 6. gr. eru fyrir hendi.</sen>
    </subart>
    <subart nr="3">
      <sen nr="1">Handhafa nafnskírteinis er skylt að verða við kröfu Þjóðskrár Íslands um afhendingu nafnskírteinis sem er afturkallað skv. 1. og 2. mgr.</sen>
      <sen nr="2">Ef ekki er orðið við þeirri kröfu skal nafnskírteini skráð glatað í nafnskírteinaskrá skv. 10. gr.</sen>
    </subart>
  </art>
  <art nr="10">
    <nr-title>10. gr.</nr-title>
    <name>Nafnskírteinaskrá.</name>
    <subart nr="1">
      <sen nr="1">Þjóðskrá Íslands skal halda skrá um öll útgefin nafnskírteini.</sen>
    </subart>
    <subart nr="2">
      <sen nr="1">Í nafnskírteinaskrá skulu skráðar og varðveittar þær upplýsingar sem er safnað til útgáfu nafnskírteina, þ.m.t. lífkennaupplýsingar, upplýsingar um hvort nafnskírteini er í gildi eða ekki og hvort það hefur verið tilkynnt glatað eða stolið eða það verið afturkallað.</sen>
      <sen nr="2">Heimilt er að skrá einfaldar tilvísanir til annarra gagna vegna þeirra aðstæðna sem taldar eru upp í 9. gr.</sen>
    </subart>
    <subart nr="3">
      <sen nr="1">Opinberum stofnunum er heimilt að nota upplýsingar úr nafnskírteinaskrá við skilríkjaútgáfu sem fer fram á grundvelli laga.</sen>
      <sen nr="2">Þjóðskrá Íslands og lögreglu er einnig heimilt að nota upplýsingar úr skránni til að bera kennsl á einstakling eða staðreyna að hann sé sá sem hann kveðst vera.</sen>
    </subart>
    <subart nr="4">
      <sen nr="1">Þjóðskrá Íslands skal halda sérstaka og aðskilda skrá yfir númer nafnskírteina og hvort þau eru í gildi eða ekki og veita almenningi aðgang að henni í því skyni að staðreyna gildi þeirra.</sen>
      <sen nr="2">Aðgangurinn skal vera með þeim hætti að eingöngu skal unnt að slá inn númer nafnskírteinis og fá annaðhvort jákvæða eða neikvæða svörun um gildi þess.</sen>
    </subart>
    <subart nr="5">
      <sen nr="1">Stjórnvöldum er heimilt að birta erlendum stjórnvöldum upplýsingar úr skránni sem varða glötuð og stolin nafnskírteini.</sen>
    </subart>
  </art>
  <art nr="11">
    <nr-title>11. gr.</nr-title>
    <name>Refsiákvæði.</name>
    <subart nr="1">
      <sen nr="1">Það varðar sektum eða fangelsi allt að sex mánuðum ef einstaklingur:</sen>
      <numart nr="a" nr-type="alphabet">
        <nr-title>a.</nr-title>
        <sen nr="1">með vísvitandi röngum upplýsingum eða sviksamlegu undanskoti upplýsinga gagnvart Þjóðskrá Íslands eða viðtakanda umsóknar aflar sér nafnskírteinis eða verður þess valdandi að nafnskírteini sem er gefið út til handa honum hljóðar ekki á rétt nafn hans og kennitölu,</sen>
      </numart>
      <numart nr="b" nr-type="alphabet">
        <nr-title>b.</nr-title>
        <sen nr="1">gefur rangar upplýsingar um forsjá barns í þeim tilgangi að fá útgefið nafnskírteini, sem telst gild ferðaskilríki, handa barninu án samþykkis forsjáraðila,</sen>
      </numart>
      <numart nr="c" nr-type="alphabet">
        <nr-title>c.</nr-title>
        <sen nr="1">aflar sér án sérstakrar heimildar fleiri en eins nafnskírteinis sem hljóðar á nafn hans eða breytir eða nemur á brott hluta af nafnskírteini,</sen>
      </numart>
      <numart nr="d" nr-type="alphabet">
        <nr-title>d.</nr-title>
        <sen nr="1">selur nafnskírteini eða gerir sér það á annan hátt að féþúfu.</sen>
      </numart>
    </subart>
  </art>
  <art nr="12">
    <nr-title>12. gr.</nr-title>
    <name>Reglugerðir.</name>
    <subart nr="1">
      <sen nr="1">Ráðherra setur nánari ákvæði um framkvæmd laga þessara í reglugerð, þar á meðal um:</sen>
      <numart nr="a" nr-type="alphabet">
        <nr-title>a.</nr-title>
        <sen nr="1">gerð og form nafnskírteina, í samræmi við alþjóðlega staðla og sem tryggir samhæfni þeirra yfir landamæri,</sen>
      </numart>
      <numart nr="b" nr-type="alphabet">
        <nr-title>b.</nr-title>
        <sen nr="1">hvaða upplýsingar nafnskírteini skulu hafa að geyma og hvernig greint skal á milli nafnskírteina sem eru gild ferðaskilríki og þeirra sem eru það ekki,</sen>
      </numart>
      <numart nr="c" nr-type="alphabet">
        <nr-title>c.</nr-title>
        <sen nr="1">hvar hægt er að sækja um nafnskírteini og hvort og hvenær í umsóknarferlinu umsækjandi þarf að mæta þangað í eigin persónu,</sen>
      </numart>
      <numart nr="d" nr-type="alphabet">
        <nr-title>d.</nr-title>
        <sen nr="1">upplýsingar og gögn sem umsækjandi skal leggja fram með umsókn,</sen>
      </numart>
      <numart nr="e" nr-type="alphabet">
        <nr-title>e.</nr-title>
        <sen nr="1">kröfur sem eru gerðar til varðveislu, aldurs og forms stafrænnar skráningar lífkennaupplýsinga umsækjanda í samræmi við alþjóðlega staðla,</sen>
      </numart>
      <numart nr="f" nr-type="alphabet">
        <nr-title>f.</nr-title>
        <sen nr="1">færslu upplýsinga í nafnskírteinaskrá og aðgang að upplýsingum úr henni,</sen>
      </numart>
      <numart nr="g" nr-type="alphabet">
        <nr-title>g.</nr-title>
        <sen nr="1">hvar og hvenær íslenskir ríkisborgarar skulu bera og sýna nafnskírteini sem teljast gild ferðaskilríki.</sen>
      </numart>
    </subart>
  </art>
  <art nr="13">
    <nr-title>13. gr.</nr-title>
    <name>Innleiðing.</name>
    <subart nr="1">
      <sen nr="1">Lög þessi innleiða að hluta reglugerð Evrópuþingsins og ráðsins (ESB) 2019/1157 frá 20. júní 2019 um að efla öryggi kennivottorða borgara Sambandsins og dvalarskjala sem gefin eru út til handa borgurum Sambandsins og aðstandendum þeirra sem nýta sér réttinn til frjálsrar farar.</sen>
    </subart>
  </art>
  <art nr="14">
    <nr-title>14. gr.</nr-title>
    <name>Gildistaka.</name>
    <subart nr="1">
      <sen nr="1">Lög þessi öðlast gildi 1. desember 2023.</sen>
      <sen nr="2">&lt;a href="https://www.althingi.is/altext/stjt/2023.055.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða."&gt; … &lt;/a&gt;</sen>
    </subart>
  </art>
  <art nr="15">
    <nr-title>15. gr.</nr-title>
    <name>Breyting á öðrum lögum. &lt;a href="https://www.althingi.is/altext/stjt/2023.055.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða."&gt; … &lt;/a&gt;</name>
  </art>
  <art nr="t">
    <nr-title>Ákvæði til bráðabirgða.</nr-title>
    <subart nr="1">
      <sen nr="1">Nafnskírteini sem voru gefin út fyrir 1. janúar 2013 falla úr gildi við gildistöku laga þessara.</sen>
      <sen nr="2">Önnur nafnskírteini sem voru gefin út fyrir gildistöku laganna falla úr gildi 31. desember 2025.</sen>
    </subart>
  </art>
</law>
