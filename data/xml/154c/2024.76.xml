<?xml version='1.0' encoding='utf-8'?>
<law nr="76" year="2024" law-type="speaker-letter">
  <name>Forsetabréf um heiðursmerki íslensku utanríkisþjónustunnar</name>
  <num-and-date>
    <date>2024-07-01</date>
    <num>76</num>
    <original>2024 nr. 76 1. júlí</original>
  </num-and-date>
  <minister-clause>&lt;small&gt; &lt;b&gt; Tók gildi 6. júlí 2024. &lt;/b&gt; &lt;/small&gt;</minister-clause>
  <art nr="1">
    <nr-title>1. gr.</nr-title>
    <subart nr="1">
      <paragraph nr="1">
        <sen nr="1">Merkið nefnist heiðursmerki íslensku utanríkisþjónustunnar og er í þremur stigum.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Fyrsta stig er merki úr gulli, þrír sentimetrar að þvermáli og tveir millimetrar á þykkt í gulum silkiborða.</sen>
        <sen nr="2">Á framhlið merkisins er skjaldarmerki Íslands.</sen>
        <sen nr="3">Á bakhlið merkisins skal mótuð mynd þjóðarblómsins holtasóleyjar og umhverfis letrað í boga: Utanríkisráðuneyti Íslands.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Annað stig merkisins er eins og hið fyrra nema úr silfri og í hvítum silkiborða.</sen>
      </paragraph>
    </subart>
    <subart nr="4">
      <paragraph nr="1">
        <sen nr="1">Þriðja stig merkisins er eins og hin fyrri nema úr bronsi og í grænum silkiborða.</sen>
      </paragraph>
    </subart>
    <subart nr="5">
      <paragraph nr="1">
        <sen nr="1">Litir borða merkisins vísa til lita þjóðarblómsins.</sen>
      </paragraph>
    </subart>
  </art>
  <art nr="2">
    <nr-title>2. gr.</nr-title>
    <subart nr="1">
      <paragraph nr="1">
        <sen nr="1">Heiðursmerkinu fylgir barmmerki, rósetta, sem auðkennir það stig sem viðkomandi hefur hlotið.</sen>
        <sen nr="2">Rósettan er borin vinstra megin í hnappagati í jakkalafi og á samsvarandi stað í kvenfötum.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Rósetta fyrsta stigs er gul, rósetta annars stigs er hvít og rósetta þriðja stigs er græn.</sen>
      </paragraph>
    </subart>
  </art>
  <art nr="3">
    <nr-title>3. gr.</nr-title>
    <subart nr="1">
      <paragraph nr="1">
        <sen nr="1">Heiðursmerkið má sæma erlenda sendimenn, kjörræðismenn Íslands, starfsfólk íslenska ríkisins og samstarfsaðila ráðuneytisins innlenda sem erlenda.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Fyrsta stig merkisins má veita þeim sem hafa unnið Íslandi verulegt gagn þannig að skipt hafi sköpum varðandi framgang og þróun íslenskra utanríkismála.</sen>
        <sen nr="2">Almennt er gert ráð fyrir að einum sé veitt merkið á ári hverju.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Annað stig merkisins má veita þeim sem hafa unnið Íslandi sérstakt gagn til lengri tíma á sviði utanríkismála, lagt verulega af mörkum til stuðnings málefnasviðum utanríkisráðuneytisins og forstöðumönnum erlendra sendiráða á Íslandi.</sen>
      </paragraph>
    </subart>
    <subart nr="4">
      <paragraph nr="1">
        <sen nr="1">Þriðja stig má veita fyrir sérstakan árangur ræðismanna, starfsfólks íslenska ríkisins eða samstarfsaðilum utanríkisráðuneytisins sem viðurkenningu fyrir þeirra framlag til málefnasviða þess.</sen>
        <sen nr="2">Merkið má einnig veita erlendum sendimönnum gagnvart Íslandi ef tilefni er til.</sen>
      </paragraph>
    </subart>
  </art>
  <art nr="4">
    <nr-title>4. gr.</nr-title>
    <subart nr="1">
      <paragraph nr="1">
        <sen nr="1">Heiðursmerkið er eign þess er hlýtur það og erfingja hans að honum látnum.</sen>
      </paragraph>
    </subart>
  </art>
  <art nr="5">
    <nr-title>5. gr.</nr-title>
    <subart nr="1">
      <paragraph nr="1">
        <sen nr="1">Utanríkisráðherra veitir heiðursmerkið, en getur falið ráðuneytisstjóra eða forstöðumönnum sendiskrifstofa að veita það fyrir sína hönd.</sen>
      </paragraph>
    </subart>
  </art>
  <art nr="6">
    <nr-title>6. gr.</nr-title>
    <subart nr="1">
      <paragraph nr="1">
        <sen nr="1">Utanríkisráðherra skipar þrjá einstaklinga í heiðursmerkjanefnd sem gerir tillögu um veitingu heiðursmerkisins.</sen>
        <sen nr="2">Formennsku í nefndinni gegnir ráðuneytisstjóri utanríkisráðuneytisins en aðrir nefndarmenn eru prótókollstjóri og mannauðsstjóri utanríkisráðuneytisins, sá síðastnefndi skal gegna störfum ritara nefndarinnar.</sen>
        <sen nr="3">Formaður nefndarinnar ber ábyrgð á að kalla nefndina saman hverju sinni.</sen>
        <sen nr="4">Seta í nefndinni er ótímabundin en bundin við skipunartíma eða setningu í tilgreind störf.</sen>
      </paragraph>
    </subart>
  </art>
  <art nr="7">
    <nr-title>7. gr.</nr-title>
    <subart nr="1">
      <paragraph nr="1">
        <sen nr="1">Allir nefndarmenn skuli sammælast um hverja skal sæma heiðursmerkinu og geta leitað umsagna um þá sem koma til álita.</sen>
      </paragraph>
    </subart>
  </art>
  <art nr="8">
    <nr-title>8. gr.</nr-title>
    <subart nr="1">
      <paragraph nr="1">
        <sen nr="1">Almennt skal miða við að erlendir sendimenn hafi verið starfandi á Íslandi í tvö ár hið minnsta áður en kemur til álita að þau verði sæmd merkinu.</sen>
        <sen nr="2">Almennt skal miða við að ræðismenn Íslands og starfsfólk íslenska ríkisins hafi verið við störf í meira en 15 ár áður en þau koma til álita fyrir annað stig merkisins.</sen>
        <sen nr="3">Þá skal miða við að aðrir komi aðeins til álita fyrir annað stig merkisins eftir áralangt samstarf eða framlag á sínu sviði.</sen>
      </paragraph>
    </subart>
  </art>
  <art nr="9">
    <nr-title>9. gr.</nr-title>
    <subart nr="1">
      <paragraph nr="1">
        <sen nr="1">Merkinu skal fylgja skjal, undirritað af utanríkisráðherra og formanni heiðursmerkjanefndar, þar sem greint sé fyrir hvað merkið er veitt.</sen>
      </paragraph>
    </subart>
  </art>
  <art nr="10">
    <nr-title>10. gr.</nr-title>
    <subart nr="1">
      <paragraph nr="1">
        <sen nr="1">Birta skal upplýsingar um hverjir hljóta heiðursmerkið og fyrir hvað merkið er veitt í Stjórnartíðindum.</sen>
      </paragraph>
    </subart>
  </art>
  <art nr="11">
    <nr-title>11. gr.</nr-title>
    <subart nr="1">
      <paragraph nr="1">
        <sen nr="1">Kostnaður við heiðursmerkið greiðist af utanríkisráðuneytinu.</sen>
      </paragraph>
    </subart>
  </art>
  <art nr="12">
    <nr-title>12. gr.</nr-title>
    <subart nr="1">
      <paragraph nr="1">
        <sen nr="1">Forsetabréf þetta öðlast þegar gildi.</sen>
      </paragraph>
    </subart>
  </art>
</law>
