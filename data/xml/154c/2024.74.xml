<?xml version='1.0' encoding='utf-8'?>
<law nr="74" year="2024" law-type="law">
  <name>Lög um Afurðasjóð Grindavíkurbæjar</name>
  <num-and-date>
    <date>2024-07-01</date>
    <num>74</num>
    <original>2024 nr. 74 1. júlí</original>
  </num-and-date>
  <minister-clause>&lt;a href="https://www.althingi.is/thingstorf/thingmalalistar-eftir-thingum/ferill/?ltg=154&amp;amp;mnr=1131"&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href="https://www.althingi.is/altext/154/s/1775.html"&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 6. júlí 2024. &lt;/b&gt; &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; matvælaráðherra &lt;/b&gt; eða &lt;b&gt; matvælaráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði.</minister-clause>
  <art nr="1">
    <nr-title>1. gr.</nr-title>
    <name>Gildissvið.</name>
    <subart nr="1">
      <paragraph nr="1">
        <sen nr="1">Lög þessi gilda um einstaklinga og lögaðila sem stunda tekjuskattsskyldan atvinnurekstur eða sjálfstæða starfsemi og verða fyrir tjóni skv. 6. gr. á tímabilinu frá og með gildistöku laga þessara til og með 31. desember 2024.</sen>
      </paragraph>
    </subart>
  </art>
  <art nr="2">
    <nr-title>2. gr.</nr-title>
    <name>Markmið.</name>
    <subart nr="1">
      <paragraph nr="1">
        <sen nr="1">Markmið laga þessara er að treysta áframhaldandi starfsemi í Grindavíkurbæ í ljósi óvissuástands vegna náttúruhamfara með því að gefa rekstraraðilum kost á að sækja um fjárhagsaðstoð til að bæta meiri háttar óbeint tjón á matvælum og fóðri af völdum hamfara í bænum, þ.m.t. tjón vegna rýmingaraðgerða stjórnvalda sem tengjast hamförunum.</sen>
      </paragraph>
    </subart>
  </art>
  <art nr="3">
    <nr-title>3. gr.</nr-title>
    <name>Orðskýringar.</name>
    <subart nr="1">
      <paragraph nr="1">
        <sen nr="1">Í lögum þessum er merking eftirfarandi hugtaka sem hér segir:</sen>
        <numart nr="1" nr-type="numeric">
          <nr-title>1.</nr-title>
          <name>Atvinnurekstur eða sjálfstæð starfsemi:</name>
          <paragraph nr="1">
            <sen nr="1">Starfsemi aðila sem greiðir laun skv. 1. eða 2. tölul. 5. gr. laga um staðgreiðslu opinberra gjalda, nr. 45/1987, og er skráður á launagreiðendaskrá eða gerði grein fyrir reiknuðu endurgjaldi í síðasta skattframtali, svo og á virðisaukaskattsskrá þegar það á við.</sen>
          </paragraph>
        </numart>
        <numart nr="2" nr-type="numeric">
          <nr-title>2.</nr-title>
          <name>Fóður:</name>
          <paragraph nr="1">
            <sen nr="1">Hvers konar efni eða vörur, einnig aukefni, hvort sem þau eru fullunnin, unnin að hluta eða óunnin, sem ætluð eru til fóðrunar dýra.</sen>
            <sen nr="2">Til fóðurs teljast einnig vörur unnar úr fiski eða fiskúrgangi.</sen>
          </paragraph>
        </numart>
        <numart nr="3" nr-type="numeric">
          <nr-title>3.</nr-title>
          <name>Matvæli:</name>
          <paragraph nr="1">
            <sen nr="1">Hvers konar efni eða vörur, hvort sem þau eru fullunnin, unnin að hluta eða óunnin, sem fólki er ætlað að neyta eða sem eðlilegt er að vænta að fólk neyti.</sen>
          </paragraph>
        </numart>
        <numart nr="4" nr-type="numeric">
          <nr-title>4.</nr-title>
          <name>Rekstraraðili:</name>
          <paragraph nr="1">
            <sen nr="1">Einstaklingur eða lögaðili sem fellur undir gildissvið laga þessara skv. 1. gr.</sen>
          </paragraph>
        </numart>
      </paragraph>
    </subart>
  </art>
  <art nr="4">
    <nr-title>4. gr.</nr-title>
    <name>Afurðasjóður Grindavíkurbæjar og stjórn hans.</name>
    <subart nr="1">
      <paragraph nr="1">
        <sen nr="1">Afurðasjóður Grindavíkurbæjar er sjálfstæður sjóður í eigu ríkisins.</sen>
        <sen nr="2">Stjórninni er heimilt að semja um að þriðji aðili annist umsýslu sjóðsins.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Afurðasjóður lýtur stjórn þriggja manna sem ráðherra skipar til tveggja ára í senn, einn samkvæmt tilnefningu forsætisráðherra, einn samkvæmt tilnefningu ráðherra sem fer með opinber fjármál og einn án tilnefningar sem vera skal formaður.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Stjórn sjóðsins skilar ársreikningi og metur og tekur ákvarðanir um afgreiðslu umsókna og styrkveitinga.</sen>
      </paragraph>
    </subart>
    <subart nr="4">
      <paragraph nr="1">
        <sen nr="1">Ákvarðanir stjórnar eru endanlegar á stjórnsýslustigi.</sen>
        <sen nr="2">Um málsmeðferð við ákvarðanir um veitingu styrkja gilda ákvæði stjórnsýslulaga, nr. 37/1993.</sen>
      </paragraph>
    </subart>
    <subart nr="5">
      <paragraph nr="1">
        <sen nr="1">Ef verkefnum sjóðsins lýkur innan skipunartímabils stjórnarmanna fellur skipunin niður og sjóðnum verður slitið.</sen>
      </paragraph>
    </subart>
  </art>
  <art nr="5">
    <nr-title>5. gr.</nr-title>
    <name>Ráðstöfunarfé.</name>
    <subart nr="1">
      <paragraph nr="1">
        <sen nr="1">Tekjur Afurðasjóðs Grindavíkurbæjar eru framlag ríkissjóðs eftir því sem nánar er kveðið á um í fjárlögum eða millifærslur úr almennum varasjóði fjárlaga, þó aldrei umfram 400 millj. kr.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Kostnaður af rekstri sjóðsins greiðist af tekjum hans.</sen>
      </paragraph>
    </subart>
  </art>
  <art nr="6">
    <nr-title>6. gr.</nr-title>
    <name>Hlutverk sjóðsins og skilyrði styrkveitinga.</name>
    <subart nr="1">
      <paragraph nr="1">
        <sen nr="1">Hlutverk Afurðasjóðs Grindavíkurbæjar er að veita rekstraraðilum sem falla undir gildissvið laga þessara fjárhagsaðstoð til að bæta meiri háttar óbeint tjón á matvælum og fóðri í eigu rekstraraðila af völdum náttúruhamfara í Grindavíkurbæ, þ.m.t. tjón vegna rýmingaraðgerða stjórnvalda sem tengjast hamförunum.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Fjárhagsaðstoð vegna tjóns skv. 1. mgr. verður aðeins veitt hafi tjón orðið innan sveitarfélagsins Grindavíkurbæjar eins og það er skilgreint í aðalskipulagi sveitarfélagsins við gildistöku laganna.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Ekki verður veitt fjárhagsaðstoð vegna tjóns sem nýtur almennrar tryggingaverndar eða hægt er að fá bætt á annan hátt, t.d. á grundvelli ákvæða laga um Náttúruhamfaratryggingu Íslands, nr. 55/1992, og laga um Bjargráðasjóð, nr. 49/2009.</sen>
      </paragraph>
    </subart>
    <subart nr="4">
      <paragraph nr="1">
        <sen nr="1">Ekki verður veitt fjárhagsaðstoð vegna tjóns ef um ásetning eða gáleysi eiganda eða umsjónarmanns er að ræða og ef eðlilegar varnir hafa ekki verið viðhafðar til að varna tjóni.</sen>
        <sen nr="2">Eigendur eða umsjónarmenn skulu með hliðsjón af aðstæðum í Grindavíkurbæ hverju sinni grípa til viðeigandi ráðstafana, sem með sanngirni er unnt að ætlast til af þeim, til að fyrirbyggja eða takmarka tjón, m.a. með takmörkun birgðahalds og gerð flutningsáætlana.</sen>
      </paragraph>
    </subart>
  </art>
  <art nr="7">
    <nr-title>7. gr.</nr-title>
    <name>Veiting styrkja.</name>
    <subart nr="1">
      <paragraph nr="1">
        <sen nr="1">Fjárhagsaðstoð Afurðasjóðs Grindavíkurbæjar er veiting styrkja sem stjórn sjóðsins ákveður hverju sinni í samræmi við fjárhag og stöðu sjóðsins.</sen>
        <sen nr="2">Stjórn sjóðsins leggur mat á styrkhæfi tjóns og ákveður styrkhlutfall.</sen>
        <sen nr="3">Stjórn sjóðsins er heimilt að ákveða styrkhlutfall og taka í því efni m.a. mið af rekstraráhættu, stærð félaga og umfangi tjóns.</sen>
        <sen nr="4">Eigin áhætta rekstraraðila er 10% af umfangi tjóns.</sen>
        <sen nr="5">Stjórn sjóðsins er heimilt að setja sér nánari vinnureglur um veitingu styrkja samkvæmt þessari grein.</sen>
      </paragraph>
    </subart>
  </art>
  <art nr="8">
    <nr-title>8. gr.</nr-title>
    <name>Mat á tjóni.</name>
    <subart nr="1">
      <paragraph nr="1">
        <sen nr="1">Við mat á tjóni skal taka mið af ástandi og raunverulegu verðmæti hins skemmda þegar tjónið varð.</sen>
        <sen nr="2">Telji stjórn þörf á skal aflað álits sérfróðs aðila á umfangi tjóns og verðmæti hins skemmda.</sen>
      </paragraph>
    </subart>
  </art>
  <art nr="9">
    <nr-title>9. gr.</nr-title>
    <name>Umsóknir.</name>
    <subart nr="1">
      <paragraph nr="1">
        <sen nr="1">Umsókn um styrk skal berast sjóðnum svo fljótt sem kostur er í kjölfar tjóns en eigi síðar en innan tveggja mánaða frá tjónsatburði.</sen>
        <sen nr="2">Umsókn skal vera skrifleg.</sen>
        <sen nr="3">Heimilt er að skilyrða að umsókn sé skilað í rafrænu umsóknarkerfi eða á eyðublöðum sem sjóðurinn gefur út.</sen>
        <sen nr="4">Ef vettvangi er spillt áður en sjóðnum gefst kostur á að leggja mat á tjónið skal stjórn synja umsókn.</sen>
      </paragraph>
    </subart>
    <subart nr="2">
      <paragraph nr="1">
        <sen nr="1">Í umsókn skal koma fram hvert tjónið er og upplýsingar um umfang þess.</sen>
        <sen nr="2">Sjóðurinn getur krafist fyllri gagna frá umsækjanda sjálfum eða öðrum sem slíkar upplýsingar geta veitt ef ástæða þykir til.</sen>
        <sen nr="3">Lagaákvæði um þagnarskyldu takmarka ekki skyldu til afhendingar nauðsynlegra upplýsinga og gagna sem heimilt er að krefja einstaklinga, lögaðila og stjórnvöld um, þ.m.t. skattyfirvöld.</sen>
      </paragraph>
    </subart>
    <subart nr="3">
      <paragraph nr="1">
        <sen nr="1">Umsækjanda skal veittur hæfilegur frestur til að útvega þær upplýsingar sem nauðsynlegar eru til að unnt sé að taka afstöðu til styrkumsóknar.</sen>
        <sen nr="2">Ef umsækjandi veitir sjóðnum ekki umbeðnar upplýsingar innan tilskilins frests skal stjórn synja umsókn.</sen>
      </paragraph>
    </subart>
  </art>
  <art nr="10">
    <nr-title>10. gr.</nr-title>
    <name>Reglugerðarheimild.</name>
    <subart nr="1">
      <paragraph nr="1">
        <sen nr="1">Ráðherra skal að fengnum tillögum stjórnar Afurðasjóðs Grindavíkurbæjar setja reglugerð með nánari ákvæðum um framkvæmd laga þessara.</sen>
      </paragraph>
    </subart>
  </art>
  <art nr="11">
    <nr-title>11. gr.</nr-title>
    <name>Gildistaka.</name>
    <subart nr="1">
      <paragraph nr="1">
        <sen nr="1">Lög þessi öðlast þegar gildi.</sen>
      </paragraph>
    </subart>
  </art>
  <art nr="12">
    <nr-title>12. gr.</nr-title>
    <name>Breytingar á öðrum lögum. &lt;a href="https://www.althingi.is/altext/stjt/2024.074.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða."&gt; … &lt;/a&gt;</name>
  </art>
</law>
