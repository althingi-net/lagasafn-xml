<?xml version="1.0" encoding="utf-8"?>
<law nr="95" year="2019">
  <name>Lög um menntun, hæfni og ráðningu kennara og skólastjórnenda við leikskóla, grunnskóla og framhaldsskóla</name>
  <num-and-date>
    <date>2019-07-01</date>
    <num>95</num>
    <original>2019 nr. 95 1. júlí</original>
  </num-and-date>
  <minister-clause>&lt;a href=&quot;http://www.althingi.is//dba-bin/ferill.pl?ltg=149&amp;amp;mnr=801&quot;&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href=&quot;http://www.althingi.is/altext/149/s/1262.html&quot;&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 1. janúar 2020 nema brbákv. sem tók gildi 16. júlí 2019. &lt;/b&gt; &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; mennta- og barnamálaráðherra &lt;/b&gt; eða &lt;b&gt; mennta- og barnamálaráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna hér.</minister-clause>
  <chapter nr="1" nr-type="roman" roman-nr="I">
    <nr-title>I. kafli.</nr-title>
    <name>Gildissvið og markmið.</name>
    <art nr="1">
      <nr-title>1. gr.</nr-title>
      <name>Gildissvið.</name>
      <subart nr="1">
        <paragraph nr="1">
          <sen nr="1">Lög þessi taka til menntunar, hæfni og ráðningar kennara og skólastjórnenda við leik-, grunn- og framhaldsskóla og lögverndunar starfsheita og starfsréttinda þeirra.</sen>
        </paragraph>
      </subart>
    </art>
    <art nr="2">
      <nr-title>2. gr.</nr-title>
      <name>Markmið.</name>
      <subart nr="1">
        <paragraph nr="1">
          <sen nr="1">Markmið laga þessara er að tryggja að þeir sem sinna uppeldis-, kennslu- og stjórnunarstörfum í leik-, grunn- og framhaldsskólum hafi menntun og hæfni í samræmi við störf þeirra og ábyrgð.</sen>
        </paragraph>
      </subart>
    </art>
  </chapter>
  <chapter nr="2" nr-type="roman" roman-nr="II">
    <nr-title>II. kafli.</nr-title>
    <name>Hæfni og kennaramenntun.</name>
    <art nr="3">
      <nr-title>3. gr.</nr-title>
      <name>Hæfnirammi.</name>
      <subart nr="1">
        <paragraph nr="1">
          <sen nr="1">Hæfni í skilningi laga þessara felur í sér almenna og sérhæfða þekkingu, leikni og hæfni sem kennarar og skólastjórnendur skulu búa yfir.</sen>
          <sen nr="2">Hæfni felur í sér getu til að hagnýta þekkingu og leikni í samræmi við aldur og þroska nemenda og aðstæður hverju sinni.</sen>
          <sen nr="3">Hæfniviðmiðum fyrir kennara og skólastjórnendur er skipt í viðmið um almenna hæfni, sbr. 4. gr., og sérhæfða hæfni, sbr. 5. gr.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Hæfnirammi fyrir kennara felur í sér viðmið sem ætlað er að:</sen>
          <numart nr="a" type="alphabet">
            <nr-title>a.</nr-title>
            <paragraph nr="1">
              <sen nr="1">veita leiðsögn um inntak kennaramenntunar,</sen>
            </paragraph>
          </numart>
          <numart nr="b" type="alphabet">
            <nr-title>b.</nr-title>
            <paragraph nr="1">
              <sen nr="1">setja fram skilyrði fyrir útgáfu leyfisbréfs kennara,</sen>
            </paragraph>
          </numart>
          <numart nr="c" type="alphabet">
            <nr-title>c.</nr-title>
            <paragraph nr="1">
              <sen nr="1">vera grunnur að innra og ytra mati á gæðum skólastarfs,</sen>
            </paragraph>
          </numart>
          <numart nr="d" type="alphabet">
            <nr-title>d.</nr-title>
            <paragraph nr="1">
              <sen nr="1">veita leiðsögn um starfsþróun og endurmenntun kennara,</sen>
            </paragraph>
          </numart>
          <numart nr="e" type="alphabet">
            <nr-title>e.</nr-title>
            <paragraph nr="1">
              <sen nr="1">veita leiðsögn við ráðningu kennara.</sen>
            </paragraph>
          </numart>
        </paragraph>
      </subart>
      <subart nr="3">
        <paragraph nr="1">
          <sen nr="1">Rétt til að nota starfsheitið kennari hefur einstaklingur sem býr yfir almennri hæfni, sbr. 4. gr., og sérhæfðri hæfni, sbr. 5. gr.</sen>
        </paragraph>
      </subart>
    </art>
    <art nr="4">
      <nr-title>4. gr.</nr-title>
      <name>Almenn hæfni kennara.</name>
      <subart nr="1">
        <paragraph nr="1">
          <sen nr="1">Rammi fyrir almenna hæfni kennara er í lögum þessum skilgreindur út frá eftirfarandi hæfniþáttum:</sen>
          <numart nr="1" type="numeric">
            <nr-title>1.</nr-title>
            <paragraph nr="1">
              <sen nr="1">Hæfni til að skapa hvetjandi námsumhverfi sem tekur mið af lýsingum á markmiði og hlutverki laga um leikskóla, grunnskóla og framhaldsskóla og birtist í aðalnámskrám sem settar eru á grundvelli þeirra.</sen>
            </paragraph>
          </numart>
          <numart nr="2" type="numeric">
            <nr-title>2.</nr-title>
            <paragraph nr="1">
              <sen nr="1">Hæfni til að leggja mat á stöðu og framfarir nemenda.</sen>
            </paragraph>
          </numart>
          <numart nr="3" type="numeric">
            <nr-title>3.</nr-title>
            <paragraph nr="1">
              <sen nr="1">Hæfni til að hafa í störfum sínum velferð og menntun nemenda að leiðarljósi og koma fram við þá af virðingu og fagmennsku sem byggist á lýðræði og jafnrétti.</sen>
            </paragraph>
          </numart>
          <numart nr="4" type="numeric">
            <nr-title>4.</nr-title>
            <paragraph nr="1">
              <sen nr="1">Hæfni til að vinna að jákvæðum skólabrag og öruggu skólaumhverfi og stuðla að samfélagslegri ábyrgð nemenda.</sen>
            </paragraph>
          </numart>
          <numart nr="5" type="numeric">
            <nr-title>5.</nr-title>
            <paragraph nr="1">
              <sen nr="1">Hæfni til að stuðla að farsælu og uppbyggilegu samstarfi við heimili og forsjáraðila nemenda á jafnréttisgrundvelli.</sen>
            </paragraph>
          </numart>
          <numart nr="6" type="numeric">
            <nr-title>6.</nr-title>
            <paragraph nr="1">
              <sen nr="1">Hæfni til að miðla þekkingu sinni á íslensku eftir því sem við á.</sen>
            </paragraph>
          </numart>
          <numart nr="7" type="numeric">
            <nr-title>7.</nr-title>
            <paragraph nr="1">
              <sen nr="1">Hæfni til að vera faglegur leiðtogi sem leggur sig fram um að skapa umbótamiðað lærdómssamfélag og taka ábyrgð á eigin starfsþróun og vinna að henni alla starfsævina.</sen>
            </paragraph>
          </numart>
        </paragraph>
      </subart>
      <subart nr="2">
        <paragraph nr="1">
          <sen nr="1">Til að öðlast þá almennu hæfni sem hér er skilgreind skal miða við að lágmarki 60 námseiningar í uppeldis- og kennslufræðigreinum.</sen>
        </paragraph>
      </subart>
    </art>
    <art nr="5">
      <nr-title>5. gr.</nr-title>
      <name>Sérhæfð hæfni kennara og skólastjórnenda.</name>
      <subart nr="1">
        <paragraph nr="1">
          <sen nr="1">Rammi fyrir sérhæfða hæfni kennara snýr að mismunandi aldri og þroska nemenda, námssviði, greinasviði, fræðigrein, starfsmenntun og öðrum þáttum sem tengjast kennslu, námsumhverfi og skólastarfi.</sen>
          <sen nr="2">Sérhæfð hæfni getur m.a. falið í sér eftirfarandi:</sen>
          <numart nr="1" type="numeric">
            <nr-title>1.</nr-title>
            <paragraph nr="1">
              <sen nr="1">Kennari með sérhæfingu á leikskólastigi býr, auk almennrar hæfni, yfir sérhæfðri hæfni í að lágmarki einu námssviði aðalnámskrár leikskóla og menntunarfræði leikskóla, að lágmarki 90 námseiningar.</sen>
            </paragraph>
          </numart>
          <numart nr="2" type="numeric">
            <nr-title>2.</nr-title>
            <paragraph nr="1">
              <sen nr="1">Kennari með sérhæfingu á grunnskólastigi býr, auk almennrar hæfni, yfir sérhæfðri hæfni í að lágmarki einu greinasviði aðalnámskrár grunnskóla og menntunarfræði grunnskóla, að lágmarki 90 námseiningar.</sen>
            </paragraph>
          </numart>
          <numart nr="3" type="numeric">
            <nr-title>3.</nr-title>
            <paragraph nr="1">
              <sen nr="1">Kennari með sérhæfingu til að kenna list- og bóknámsgreinar á 1. hæfniþrepi samkvæmt aðalnámskrá framhaldsskóla eða aðalnámskrá tónlistarskóla býr, auk almennrar hæfni, yfir sérhæfðri hæfni, að lágmarki 90 námseiningar.</sen>
            </paragraph>
          </numart>
          <numart nr="4" type="numeric">
            <nr-title>4.</nr-title>
            <paragraph nr="1">
              <sen nr="1">Kennari með sérhæfingu til að kenna þriðja tungumál í framhaldsskóla býr, auk almennrar hæfni, að lágmarki yfir sérhæfðri hæfni í viðkomandi tungumáli sem krafist er við námslok á stigi 1.2 samkvæmt viðmiðum um æðri menntun og prófgráður.</sen>
            </paragraph>
          </numart>
          <numart nr="5" type="numeric">
            <nr-title>5.</nr-title>
            <paragraph nr="1">
              <sen nr="1">Kennari með sérhæfingu til að kenna list- og bóknámsgreinar á 2.–4. hæfniþrepi samkvæmt aðalnámskrá framhaldsskóla eða aðalnámskrá tónlistarskóla býr, auk almennrar hæfni, að lágmarki yfir þeirri hæfni á viðkomandi fræðasviði sem krafist er við námslok á stigi 1.2 samkvæmt viðmiðum um æðri menntun og prófgráður.</sen>
            </paragraph>
          </numart>
          <numart nr="6" type="numeric">
            <nr-title>6.</nr-title>
            <paragraph nr="1">
              <sen nr="1">Kennari sem lokið hefur starfsréttindaprófi á 3.–4. hæfniþrepi samkvæmt aðalnámskrá framhaldsskóla telst vera með sérhæfingu í starfsmenntun á framhaldsskólastigi eða í verkgrein á grunnskólastigi.</sen>
            </paragraph>
          </numart>
        </paragraph>
      </subart>
      <subart nr="2">
        <paragraph nr="1">
          <sen nr="1">Skólastjórnandi í leik-, grunn- og framhaldsskóla býr, auk almennrar hæfni, yfir sérhæfðri hæfni sem snýr að skólaþróun, stjórnun, rekstri og stjórnsýslu.</sen>
        </paragraph>
      </subart>
    </art>
    <art nr="6">
      <nr-title>6. gr.</nr-title>
      <name>Skipulag kennaramenntunar.</name>
      <subart nr="1">
        <paragraph nr="1">
          <sen nr="1">Háskóli sem hlotið hefur viðurkenningu ráðherra á grundvelli laga um háskóla á fræðasviði sem ráðherra viðurkennir og býður upp á menntun kennara skal skipuleggja námið á grundvelli hæfniviðmiða og reglugerðar sem kveðið er á um í 8. gr.</sen>
        </paragraph>
      </subart>
    </art>
    <art nr="7">
      <nr-title>7. gr.</nr-title>
      <name>Kennararáð.</name>
      <subart nr="1">
        <paragraph nr="1">
          <sen nr="1">Ráðherra skipar ellefu manna kennararáð til fjögurra ára í senn.</sen>
          <sen nr="2">Ráðið skal skipað þremur sérfræðingum frá kennaramenntunarstofnunum, þremur sérfræðingum í kennslu á mismunandi skólastigum sem tilnefndir eru af Kennarasambandi Íslands, einum sérfræðingi frá Menntamálastofnun, einum sérfræðingi frá Sambandi íslenskra sveitarfélaga og einum sérfræðingi frá heildarsamtökum framhaldsskóla.</sen>
          <sen nr="3">Ráðherra skipar tvo sérfræðinga án tilnefningar og skal annar þeirra vera formaður ráðsins.</sen>
          <sen nr="4">Jafnmarga varamenn skal skipa á sama hátt.</sen>
          <sen nr="5">Kennararáð setur sér starfsreglur og tekur ákvörðun um stofnun faghópa eftir því sem við á.</sen>
          <sen nr="6">Kennararáð hefur starfsaðstöðu hjá Menntamálastofnun og er kostnaður af starfsemi ráðsins greiddur úr ríkissjóði.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Hlutverk kennararáðs er m.a. að:</sen>
          <numart nr="a" type="alphabet">
            <nr-title>a.</nr-title>
            <paragraph nr="1">
              <sen nr="1">veita ráðherra ráðgjöf og leiðbeiningar um þróun hæfniramma með því að gera tillögu um innihald og endurskoðun reglugerðar um hæfniramma fyrir almenna og sérhæfða hæfni kennara og skólastjórnenda,</sen>
            </paragraph>
          </numart>
          <numart nr="b" type="alphabet">
            <nr-title>b.</nr-title>
            <paragraph nr="1">
              <sen nr="1">veita leiðbeiningar og ráðgjöf um útfærslu hæfniramma á grundvelli þessa kafla og reglugerðar skv. 8. gr.,</sen>
            </paragraph>
          </numart>
          <numart nr="c" type="alphabet">
            <nr-title>c.</nr-title>
            <paragraph nr="1">
              <sen nr="1">veita ráðgjöf um starfsþróun kennara og skólastjórnenda og notkun hæfniramma við útfærslu og framkvæmd hennar,</sen>
            </paragraph>
          </numart>
          <numart nr="d" type="alphabet">
            <nr-title>d.</nr-title>
            <paragraph nr="1">
              <sen nr="1">fylgjast með alþjóðlegri þróun og áherslum í menntavísindum og nýta við ráðgjöf um kennaramenntun og starfsþróun,</sen>
            </paragraph>
          </numart>
          <numart nr="e" type="alphabet">
            <nr-title>e.</nr-title>
            <paragraph nr="1">
              <sen nr="1">veita leiðsögn um mat á sérhæfingu kennara við ráðningu,</sen>
            </paragraph>
          </numart>
          <numart nr="f" type="alphabet">
            <nr-title>f.</nr-title>
            <paragraph nr="1">
              <sen nr="1">efla vitund um mikilvægi kennarastarfsins í samfélaginu.</sen>
            </paragraph>
          </numart>
        </paragraph>
      </subart>
    </art>
    <art nr="8">
      <nr-title>8. gr.</nr-title>
      <name>Reglugerðarheimild.</name>
      <subart nr="1">
        <paragraph nr="1">
          <sen nr="1">Í reglugerð sem ráðherra gefur út er nánar lýst hæfniramma með viðmiðum fyrir almenna og sérhæfða hæfni kennara og skólastjórnenda.</sen>
          <sen nr="2">Í henni skal m.a. kveðið á um hæfni kennara í íslensku.</sen>
          <sen nr="3">Kennararáð, sbr. 7. gr., gerir tillögur um innihald og endurskoðun reglugerðarinnar í samráði við Samband íslenskra sveitarfélaga.</sen>
        </paragraph>
      </subart>
    </art>
  </chapter>
  <chapter nr="3" nr-type="roman" roman-nr="III">
    <nr-title>III. kafli.</nr-title>
    <name>Leyfisbréf, starfsréttindi og ráðningar í skólum.</name>
    <art nr="9">
      <nr-title>9. gr.</nr-title>
      <name>Starfsheiti og leyfisbréf.</name>
      <subart nr="1">
        <paragraph nr="1">
          <sen nr="1">Rétt til að nota starfsheitið kennari og starfa við leik-, grunn- eða framhaldsskóla á vegum opinberra aðila eða aðra hliðstæða skóla hefur sá einn sem til þess hefur leyfisbréf.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Til að öðlast leyfisbréf þarf umsækjandi annars vegar að búa yfir almennri hæfni, sbr. 4. gr., og skal þá miða við að lágmarki 60 námseiningar í uppeldis- og kennslufræði, og sérhæfingu skv. 5. gr.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Kennari með sérhæfingu á leikskólastigi eða grunnskólastigi eða í list- og bóknámsgreinum á framhaldsskólastigi skal annaðhvort hafa lokið:</sen>
          <numart nr="a" type="alphabet">
            <nr-title>a.</nr-title>
            <paragraph nr="1">
              <sen nr="1">120 námseininga meistaraprófi af stigi 2.1 eða 2.2 samkvæmt viðmiðum um æðri menntun og prófgráður frá háskóla sem hlotið hefur viðurkenningu ráðherra á grundvelli laga um háskóla á fræðasviði sem ráðherra viðurkennir til kennslu á leik-, grunn- eða framhaldsskólastigi eða</sen>
            </paragraph>
          </numart>
          <numart nr="b" type="alphabet">
            <nr-title>b.</nr-title>
            <paragraph nr="1">
              <sen nr="1">öðru námi sem jafngildir meistaraprófi og ráðherra viðurkennir til kennslu á leik-, grunn- eða framhaldsskólastigi.</sen>
            </paragraph>
          </numart>
        </paragraph>
      </subart>
      <subart nr="4">
        <paragraph nr="1">
          <sen nr="1">Starfsmenntakennari skal hafa lokið meistararéttindum í iðngrein eða löggiltu starfsréttindaprófi úr framhaldsskóla auk 60 námseininga samkvæmt ákvæðum 4. gr.</sen>
        </paragraph>
      </subart>
      <subart nr="5">
        <paragraph nr="1">
          <sen nr="1">Með námseiningum er í lögum þessum átt við ECTS-einingar eða staðlaðar námseiningar, sbr. lög um háskóla.</sen>
        </paragraph>
      </subart>
    </art>
    <art nr="10">
      <nr-title>10. gr.</nr-title>
      <name>Útgáfa leyfisbréfa.</name>
      <subart nr="1">
        <paragraph nr="1">
          <sen nr="1">Menntamálastofnun tekur við umsóknum og gefur út leyfisbréf kennara.</sen>
          <sen nr="2">Stofnunin hefur umsjón með skrá yfir þá sem hlotið hafa leyfisbréf.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Menntamálastofnun metur umsóknir með hliðsjón af kröfum laga þessara.</sen>
          <sen nr="2">Telji stofnunin að umsækjandi uppfylli ekki skilyrði um veitingu leyfisbréfs skal í rökstuðningi tilgreina hvaða kröfur séu gerðar um útgáfu leyfisbréfs og að hvaða leyti skorti á að umsækjandi uppfylli þær.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Heimilt er að fela háskólum, sem hafa hlotið viðurkenningu á grundvelli laga um háskóla og sinna menntun kennara eftir samningi við ráðuneytið, að annast útgáfu leyfisbréfa í umboði Menntamálastofnunar samkvæmt lögum þessum.</sen>
        </paragraph>
      </subart>
      <subart nr="4">
        <paragraph nr="1">
          <sen nr="1">Umsækjandi um leyfisbréf kennara hefur rétt til að kæra ákvörðun Menntamálastofnunar um synjun til ráðherra.</sen>
        </paragraph>
      </subart>
    </art>
    <art nr="11">
      <nr-title>11. gr.</nr-title>
      <name>Réttindi sem aflað er í ríki innan EES eða í aðildarríki EFTA.</name>
      <subart nr="1">
        <paragraph nr="1">
          <sen nr="1">Menntamálastofnun staðfestir leyfi til að nota starfsheitið kennari samkvæmt umsókn ríkisborgara frá ríki innan Evrópska efnahagssvæðisins eða Færeyjum ef viðkomandi leggur fram vottorð um viðurkennd kennsluréttindi í ríki innan svæðisins eða Færeyjum í samræmi við skilyrði tilskipunar 2005/36/EB, um viðurkenningu á faglegri menntun og hæfi, með áorðnum breytingum.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Menntamálastofnun skal samkvæmt umsókn frá ríkisborgara aðildarríkis stofnsamnings Fríverslunarsamtaka Evrópu staðfesta leyfi til að nota starfsheitið kennari með sömu skilyrðum og tilgreind eru í 1. mgr., enda leggi viðkomandi fram vottorð um viðurkennd kennsluréttindi í aðildarríki samtakanna.</sen>
        </paragraph>
      </subart>
    </art>
    <art nr="12">
      <nr-title>12. gr.</nr-title>
      <name>Ráðningar.</name>
      <subart nr="1">
        <paragraph nr="1">
          <sen nr="1">Til þess að vera ráðinn kennari við leik-, grunn- eða framhaldsskóla skal umsækjandi hafa öðlast leyfi til þess að nota starfsheitið kennari og hafa þá sérhæfingu sem tilgreind er í auglýsingu.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Til þess að vera ráðinn skólastjórnandi við leik-, grunn- og framhaldsskóla skal umsækjandi hafa starfsheitið kennari, búa yfir hæfni sem stjórnandi og hafa viðbótarmenntun í stjórnun eða reynslu sem veitir umsækjanda sérhæfða hæfni, sbr. 5. gr.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Óheimilt er að ráða einstakling til starfa við leik-, grunn- og framhaldsskóla sem hlotið hefur refsidóm fyrir brot á ákvæðum XXII. kafla almennra hegningarlaga.</sen>
          <sen nr="2">Við ráðningu er heimilt að sækja upplýsingar úr sakaskrá um það hvort tiltekinn einstaklingur hafi hlotið dóm vegna brota á ákvæðum XXII. kafla almennra hegningarlaga, að veittri fræðslu til hans þar að lútandi.</sen>
        </paragraph>
      </subart>
    </art>
    <art nr="13">
      <nr-title>13. gr.</nr-title>
      <name>Auglýsingar.</name>
      <subart nr="1">
        <paragraph nr="1">
          <sen nr="1">Auglýsa skal öll laus kennslu- og stjórnunarstörf í leik-, grunn- og framhaldsskólum eftir því sem við á í samræmi við lög um réttindi og skyldur starfsmanna ríkisins og sveitarstjórnarlög og reglur settar samkvæmt þeim.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Í auglýsingu skal tilgreina menntunarkröfur, sérhæfingu, starfsreynslu og aðra hæfni sem við á.</sen>
          <sen nr="2">Ekki er skylt að auglýsa þau störf sem getið er um í 18. gr.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Menntamálastofnun gefur út leiðbeiningar um verklag við ráðningar kennara og stjórnenda við leik-, grunn- og framhaldsskóla að höfðu samráði við ráðuneytið, ráðuneyti sem fer með starfsmannamál ríkisins og Samband íslenskra sveitarfélaga.</sen>
        </paragraph>
      </subart>
    </art>
    <art nr="14">
      <nr-title>14. gr.</nr-title>
      <name>Ráðning kennara í leik- og grunnskóla.</name>
      <subart nr="1">
        <paragraph nr="1">
          <sen nr="1">Skólastjórar eða stjórnandi, sem sveitarstjórn eða rekstraraðili felur ráðningarvald, ráða kennara við leik- og grunnskóla í samræmi við lög þessi, fyrirmæli laga um leikskóla og laga um grunnskóla og ákvæði sveitarstjórnarlaga og viðeigandi kjarasamninga.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Að lágmarki 2/3 hlutar stöðugilda við kennslu, umönnun og uppeldi barna í hverjum leikskóla skulu teljast til stöðugilda kennara.</sen>
        </paragraph>
      </subart>
    </art>
    <art nr="15">
      <nr-title>15. gr.</nr-title>
      <name>Ráðning skólastjórnenda í leik- og grunnskóla.</name>
      <subart nr="1">
        <paragraph nr="1">
          <sen nr="1">Sveitarstjórn eða sá sem sveitarstjórn felur umboð sitt, eða aðrir rekstraraðilar, ráða skólastjórnendur við leik- og grunnskóla í samræmi við lög þessi, fyrirmæli laga um leikskóla og laga um grunnskóla og ákvæði sveitarstjórnarlaga.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Sé um samrekstur grunnskóla, leikskóla og/eða tónlistarskóla að ræða undir stjórn eins skólastjóra skal stjórnandi slíkrar stofnunar hafa sérhæfingu á leik- eða grunnskólastigi.</sen>
        </paragraph>
      </subart>
    </art>
    <art nr="16">
      <nr-title>16. gr.</nr-title>
      <name>Ráðningar í framhaldsskóla.</name>
      <subart nr="1">
        <paragraph nr="1">
          <sen nr="1">Skólameistari framhaldsskóla ræður kennara í samræmi við lög þessi, fyrirmæli laga um framhaldsskóla og lög um réttindi og skyldur starfsmanna ríkisins.</sen>
        </paragraph>
      </subart>
    </art>
    <art nr="17">
      <nr-title>17. gr.</nr-title>
      <name>Skólastjórnendur framhaldsskóla.</name>
      <subart nr="1">
        <paragraph nr="1">
          <sen nr="1">Skólameistari eða rekstraraðili ræður í stjórnunarstörf við framhaldsskóla í samræmi við lög þessi, fyrirmæli laga um framhaldsskóla og lög um réttindi og skyldur starfsmanna ríkisins.</sen>
        </paragraph>
      </subart>
    </art>
    <art nr="18">
      <nr-title>18. gr.</nr-title>
      <name>Sérstök tilvik við ráðningar í grunn- og framhaldsskóla.</name>
      <subart nr="1">
        <paragraph nr="1">
          <sen nr="1">Kennsla skal falin kennurum sem þegar hafa ráðningu eftir því sem við verður komið.</sen>
          <sen nr="2">Skólastjórnendum er heimilt að ráða án auglýsingar kennara til tímabundinnar forfallakennslu eða afleysinga og aðra sérfræðinga, svo sem vegna orlofs, veikinda, fæðingarorlofs eða námsleyfis, enda sé afleysingu ætlað að standa skemur en 12 mánuði.</sen>
          <sen nr="3">Gert er ráð fyrir að sérfræðingar sem sinna kennslu bók- og listnáms á 2.–4. hæfniþrepi og þriðja tungumáls í framhaldsskóla hafi að lágmarki þá hæfni sem krafist er við námslok á stigi 1.2 samkvæmt viðmiðum um æðri menntun og prófgráður á viðkomandi fræðasviði.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Skólastjórnendum er einnig heimilt að ráða án auglýsingar kennara til kennslustarfa sem eiga að standa tvo mánuði eða skemur sem og til tímabundinna starfa í minna en 1/3 hluta starfs og sérfræðinga eða kennara til kennslu sem nemur að hámarki 240 mínútum á viku.</sen>
        </paragraph>
      </subart>
    </art>
    <art nr="19">
      <nr-title>19. gr.</nr-title>
      <name>Undanþáguheimild.</name>
      <subart nr="1">
        <paragraph nr="1">
          <sen nr="1">Ef enginn kennari sækir um auglýst kennslustarf við leikskóla þrátt fyrir endurtekna auglýsingu er heimilt að lausráða í starfið til bráðabirgða, að hámarki til eins árs í senn, einstakling sem ekki er kennari.</sen>
          <sen nr="2">Slíkur starfsmaður má ekki bera starfsheitið kennari og ekki má endurráða hann án undangenginnar auglýsingar.</sen>
          <sen nr="3">Ákvörðun um ráðningu á grundvelli þessarar málsgreinar er í höndum sveitarstjórnar eða rekstraraðila í tilvikum sjálfstætt rekinna leikskóla.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Ef enginn kennari sækir um auglýst kennslustarf við grunn- eða framhaldsskóla þrátt fyrir endurtekna auglýsingu geta skólastjórnendur sótt um heimild til Menntamálastofnunar um að lausráða starfsmann til kennslustarfa til eins árs í senn.</sen>
          <sen nr="2">Menntamálastofnun gefur út heimild til að lausráða starfsmann til kennslustarfa að fenginni tillögu undanþágunefndar kennara.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Menntamálastofnun skipar undanþágunefnd kennara til fjögurra ára í senn.</sen>
          <sen nr="2">Nefndarmenn skulu vera sex, tveir tilnefndir af heildarsamtökum kennara, einn tilnefndur af Sambandi íslenskra sveitarfélaga, einn tilnefndur af heildarsamtökum framhaldsskóla, einn tilnefndur af samstarfsnefnd um háskólastigið og einn starfsmaður Menntamálastofnunar án tilnefningar og skal hann vera formaður nefndarinnar.</sen>
          <sen nr="3">Jafnmarga varamenn skal skipa á sama hátt.</sen>
          <sen nr="4">Undanþágunefnd hefur starfsaðstöðu hjá Menntamálastofnun og er kostnaður af starfsemi nefndarinnar greiddur úr ríkissjóði.</sen>
        </paragraph>
      </subart>
      <subart nr="4">
        <paragraph nr="1">
          <sen nr="1">Ef umsækjandi leggur stund á nám til kennsluréttinda er skólastjórnanda í grunn- eða framhaldsskóla heimilt, að fenginni staðfestingu og áætlun um námsframvindu, að ráða umsækjanda til allt að tveggja ára.</sen>
          <sen nr="2">Slíkur starfsmaður má ekki bera starfsheitið kennari og ekki má endurráða hann að afloknum tveimur árum án undangenginnar auglýsingar.</sen>
          <sen nr="3">Skólastjórnendum ber að tilkynna til Menntamálastofnunar þegar ráðið er í kennslustarf á grundvelli þessarar heimildar.</sen>
        </paragraph>
      </subart>
      <subart nr="5">
        <paragraph nr="1">
          <sen nr="1">Menntamálastofnun hefur heimild til að kalla eftir upplýsingum frá skólum um ráðningu í kennslustörf og er skólum skylt að veita þær upplýsingar.</sen>
        </paragraph>
      </subart>
      <subart nr="6">
        <paragraph nr="1">
          <sen nr="1">Skólastjórnendum er ekki skylt að leita til Menntamálastofnunar um heimild til ráðningar í kennslustarf sé um að ræða tilvik sem falla undir 18. gr.</sen>
        </paragraph>
      </subart>
      <subart nr="7">
        <paragraph nr="1">
          <sen nr="1">Málsaðili getur skotið ákvörðun Menntamálastofnunar skv. 2. mgr. til ráðherra.</sen>
          <sen nr="2">Málskot frestar ekki réttaráhrifum ákvörðunar Menntamálastofnunar.</sen>
        </paragraph>
      </subart>
      <subart nr="8">
        <paragraph nr="1">
          <sen nr="1">Ef hvorki skólastjórnandi né að minnsta kosti tveir skólanefndarmenn mæla með ráðningu kennara í kennslustarf getur skólastjórnandi, þrátt fyrir ákvæði 10. gr., leitað til Menntamálastofnunar og óskað eftir heimild til að lausráða annan einstakling sem ekki er með leyfisbréf.</sen>
          <sen nr="2">Menntamálastofnun veitir heimild til lausráðningar að fenginni umsögn undanþágunefndar kennara og er þá heimilt að ráða viðkomandi í stöðu leiðbeinanda til eins árs.</sen>
          <sen nr="3">Óheimilt er að endurráða viðkomandi án undangenginnar auglýsingar nema hann leggi stund á nám til kennsluréttinda, sbr. 4. mgr.</sen>
        </paragraph>
      </subart>
      <subart nr="9">
        <paragraph nr="1">
          <sen nr="1">Starfsreglur undanþágunefndar kennara skal ákveða nánar í reglugerð.</sen>
        </paragraph>
      </subart>
      <footnotes>
        <footnote nr="1">
          <footnote-sen>&lt;a href=&quot;https://www.reglugerd.is/reglugerdir/allar/nr/644-2020&quot;&gt;Rg. 644/2020&lt;/a&gt;.</footnote-sen>
          <location type="pointer">
            <chapter>3</chapter>
            <art>19</art>
            <subart>9</subart>
            <paragraph>1</paragraph>
            <sen before-mark="^Starfsreglur undanþágunefndar kennara skal ákveða nánar í reglugerð." after-mark="$">1</sen>
          </location>
        </footnote>
      </footnotes>
    </art>
  </chapter>
  <chapter nr="4" nr-type="roman" roman-nr="IV">
    <nr-title>IV. kafli.</nr-title>
    <name>Almenn ákvæði.</name>
    <art nr="20">
      <nr-title>20. gr.</nr-title>
      <name>Gildistaka o.fl.</name>
      <subart nr="1">
        <paragraph nr="1">
          <sen nr="1">Lög þessi öðlast gildi 1. janúar 2020 nema ákvæði til bráðabirgða sem öðlast þegar gildi.</sen>
          <sen nr="2">
            <a href="http://www.althingi.is/altext/stjt/2019.095.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">…</a>
          </sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Nemendur sem innritast í kennaranám frá og með skólaárinu 2021–2022 skulu útskrifast af námsbrautum skipulögðum samkvæmt lögum þessum.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Við innleiðingu laga þessara ber háskólum sem bjóða upp á nám til kennsluréttinda að hafa að leiðarljósi hagsmuni kennaranema sem hófu nám fyrir gildistöku laganna og veita þeim tækifæri á að útskrifast af þeirri námsbraut sem þeir innrituðust á eins og kostur er.</sen>
        </paragraph>
      </subart>
      <subart nr="4">
        <paragraph nr="1">
          <sen nr="1">Áður útgefin leyfisbréf til kennslu í leik-, grunn- eða framhaldsskóla munu, með gildistöku laga þessara, uppfylla skilyrði fyrir leyfisbréfi samkvæmt lögum þessum með sérhæfingu á því skólastigi sem fyrri kennsluréttindi þeirra tóku til.</sen>
        </paragraph>
      </subart>
    </art>
    <art nr="Ákvæði til bráðabirgða">
      <nr-title>Ákvæði til bráðabirgða.</nr-title>
      <subart nr="1">
        <paragraph nr="1">
          <sen nr="1">Ráðherra skipar samráðshóp til að fjalla um framkvæmd og innleiðingu laganna.</sen>
          <sen nr="2">Í hópnum skulu vera fulltrúar leikskóla, grunnskóla og framhaldsskóla, Kennarasambands Íslands, skólastjórnenda, menntavísindasviðs Háskóla Íslands og menntavísindasviðs Háskólans á Akureyri.</sen>
          <sen nr="3">Samráðshópurinn skilar niðurstöðum sínum til ráðherra fyrir 1. desember 2019 og gerir allsherjar- og menntamálanefnd grein fyrir framvindu starfa sinna fyrir 15. október 2019.</sen>
        </paragraph>
      </subart>
    </art>
  </chapter>
</law>
