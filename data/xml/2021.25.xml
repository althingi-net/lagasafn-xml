<?xml version="1.0" encoding="utf-8"?>
<law nr="25" year="2021">
  <name>Lög um opinberan stuðning við nýsköpun</name>
  <num-and-date>
    <date>2021-04-23</date>
    <num>25</num>
    <original>2021 nr. 25 23. apríl</original>
  </num-and-date>
  <minister-clause>&lt;a href=&quot;http://www.althingi.is//dba-bin/ferill.pl?ltg=151&amp;amp;mnr=322&quot;&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href=&quot;http://www.althingi.is/altext/151/s/0362.html&quot;&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 1. júlí 2021. &lt;/b&gt; &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; ferðamála-, iðnaðar- og nýsköpunarráðherra &lt;/b&gt; eða &lt;b&gt; atvinnuvega- og nýsköpunarráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna hér.</minister-clause>
  <art nr="1">
    <nr-title>1. gr.</nr-title>
    <name>Markmið.</name>
    <subart nr="1">
      <sen>Markmið laga þessara er að efla opinberan stuðning við nýsköpun á landinu með sveigjanlegu stuðningskerfi, sterkum tengslum við háskólasamfélag, atvinnulíf og hagaðila og áherslu á nýsköpun á landsbyggðinni.</sen>
      <sen>Markmið laganna er einnig að skýra ábyrgð, einfalda verklag og forgangsraða opinberum stuðningi og þjónustu við atvinnulífið.</sen>
    </subart>
  </art>
  <art nr="2">
    <nr-title>2. gr.</nr-title>
    <name>Stofnun einkahlutafélags.</name>
    <subart nr="1">
      <sen>Ráðherra skal stofna einkahlutafélag um rekstur tækniseturs.</sen>
    </subart>
    <subart nr="2">
      <sen>Við stofnun félagsins skal allt hlutafé þess vera í eigu ríkissjóðs.</sen>
    </subart>
  </art>
  <art nr="3">
    <nr-title>3. gr.</nr-title>
    <name>Tilgangur félagsins.</name>
    <subart nr="1">
      <sen>Tilgangur félagsins er að annast rekstur tækniseturs á sviði hátækni, verkfræði, raunvísinda og skyldra greina.</sen>
    </subart>
    <subart nr="2">
      <sen>Félagið skal vera óhagnaðardrifið og ekki greiða út arð til hluthafa.</sen>
    </subart>
    <subart nr="3">
      <sen>Félagið skal bjóða upp á tæknilega aðstöðu fyrir frumkvöðla og sprotafyrirtæki á sviði hátækni, verkfræði, raunvísinda og skyldra greina, þar á meðal aðgang að aðstöðu og sérhæfðum tækjabúnaði, m.a. búnaði til byggingarrannsókna.</sen>
    </subart>
    <subart nr="4">
      <sen>Félagið skal veita viðskiptavinum ráðgjöf og þjónustu og vera heimilt að taka þátt í rannsóknarverkefnum ef við á.</sen>
    </subart>
    <subart nr="5">
      <sen>Félagið skal hafa yfir að ráða sérhæfðu starfsfólki og vera heimilt að gera hvers konar samninga til að ná tilgangi sínum á sem hagkvæmastan hátt.</sen>
    </subart>
    <subart nr="6">
      <sen>Tilgangi félagsins skal nánar lýst í samþykktum þess.</sen>
    </subart>
  </art>
  <art nr="4">
    <nr-title>4. gr.</nr-title>
    <name>Forræði á hlutafé ríkisins.</name>
    <subart nr="1">
      <sen>Sá ráðherra er fer með eignir ríkisins skal fara með hlut ríkisins í félaginu.</sen>
    </subart>
  </art>
  <art nr="5">
    <nr-title>5. gr.</nr-title>
    <name>Stofnhlutafé.</name>
    <subart nr="1">
      <sen>Ráðherra er heimilt að leggja til félagsins í formi stofnfjár tækjabúnað og annan nauðsynlegan búnað.</sen>
    </subart>
  </art>
  <art nr="6">
    <nr-title>6. gr.</nr-title>
    <name>Stjórn félagsins.</name>
    <subart nr="1">
      <sen>Stjórn félagsins skal skipuð fimm einstaklingum.</sen>
      <sen>Skal val þeirra staðfest á aðalfundi ár hvert.</sen>
    </subart>
    <subart nr="2">
      <sen>Fjöldi varamanna skal ákveðinn í samþykktum félagsins.</sen>
    </subart>
  </art>
  <art nr="7">
    <nr-title>7. gr.</nr-title>
    <name>Frávik frá lögum um einkahlutafélög.</name>
    <subart nr="1">
      <sen>Ákvæði laga um einkahlutafélög gilda um félagið ef ekki er kveðið á um annað í lögum þessum.</sen>
      <sen>Þó gilda ákvæði 2. mgr. 5. gr. laganna ekki um félagið.</sen>
    </subart>
    <subart nr="2">
      <sen>Upplýsingalög gilda um starfsemi félagsins.</sen>
    </subart>
  </art>
  <art nr="8">
    <nr-title>8. gr.</nr-title>
    <name>Samningar ríkisins við félagið.</name>
    <subart nr="1">
      <sen>Ráðherra er heimilt að gera samninga við félagið um tiltekna þjónustu við frumkvöðla, háskóla og fyrirtæki í samræmi við markmið stjórnvalda og stefnumótun í nýsköpunarmálum á hverjum tíma.</sen>
    </subart>
  </art>
  <art nr="9">
    <nr-title>9. gr.</nr-title>
    <name>Nýsköpunarstuðningur.</name>
    <subart nr="1">
      <sen>Ráðherra er heimilt að gera samninga við opinbera aðila eða einkaaðila um framkvæmd ýmissa verkefna á sviði nýsköpunar, svo sem samninga um rekstur stafrænna smiðja.</sen>
    </subart>
    <subart nr="2">
      <sen>Ráðherra skal setja á fót stafræna nýsköpunargátt fyrir upplýsingagjöf um stuðning við nýsköpun og tryggja að ráðgjöf á fyrstu stigum nýsköpunarverkefna sé gjaldfrjáls og aðgengileg hvar sem er á landinu, m.a. leiðsögn við umsóknarferli innan stuðningsumhverfis nýsköpunar.</sen>
      <sen>Ráðherra skal í reglugerð kveða nánar á um framkvæmd ráðgjafar um nýsköpun.</sen>
    </subart>
    <subart nr="3">
      <sen>Ráðherra skal veita sértæka styrki, Lóu – verkefnastyrki, til eflingar nýsköpun á landsbyggðinni.</sen>
      <sen>Hlutverk styrkjanna er að styðja við nýsköpun og frumkvöðlastarfsemi, verðmætasköpun og atvinnulíf sem byggist á hugviti og þekkingu, á forsendum svæðanna sjálfra.</sen>
      <sen>Lóu – verkefnastyrkjum skal úthlutað utan höfuðborgarsvæðisins, eins og það er skilgreint á gildandi byggðakorti ESA og leiðbeinandi reglum þar um.</sen>
      <sen>Styrkjum má einnig úthluta til verkefna sem stuðla að uppbyggingu vistkerfis fyrir nýsköpunarstarfsemi og frumkvöðlastarf.</sen>
      <sen>Ráðherra skal í reglugerð setja nánari ákvæði um framkvæmd styrkveitinga, fresti til að skila umsóknum um styrki, form og skilyrði umsókna og matsnefnd vegna styrkveitinga.</sen>
    </subart>
  </art>
  <art nr="10">
    <nr-title>10. gr.</nr-title>
    <name>Gildistaka.</name>
    <subart nr="1">
      <sen>Lög þessi öðlast þegar gildi og koma til framkvæmda 1. júlí 2021.</sen>
    </subart>
    <subart nr="2">
      <sen>
        <a href="http://www.althingi.is/altext/stjt/2021.025.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">…</a>
      </sen>
    </subart>
  </art>
  <art nr="11">
    <nr-title>11. gr.</nr-title>
    <name>
      Breytingar á öðrum lögum.
      <a href="http://www.althingi.is/altext/stjt/2021.025.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">…</a>
    </name>
  </art>
  <chapter nr-type="name" nr="t" type="temporary-clauses">
    <name>Ákvæði til bráðabirgða.</name>
    <art nr="I" roman-nr="1" number-type="roman">
      <nr-title>I.</nr-title>
      <subart nr="1">
        <sen>Þrátt fyrir 2. mgr. 10. gr. skulu Nýsköpunarmiðstöð Íslands og Tækniþróunarsjóður starfa til 1. júlí 2021 í samræmi við lög um opinberan stuðning við tæknirannsóknir, nýsköpun og atvinnuþróun, nr. 75/2007.</sen>
      </subart>
    </art>
    <art nr="II" roman-nr="2" number-type="roman">
      <nr-title>II.</nr-title>
      <subart nr="1">
        <sen>Embætti forstjóra og önnur störf hjá Nýsköpunarmiðstöð Íslands skulu lögð niður 1. júlí 2021.</sen>
      </subart>
    </art>
    <art nr="III" roman-nr="3" number-type="roman">
      <nr-title>III.</nr-title>
      <subart nr="1">
        <sen>Við niðurlagningu Nýsköpunarmiðstöðvar Íslands fer um réttindi og skyldur starfsmanna eftir lögum um réttindi og skyldur starfsmanna ríkisins.</sen>
      </subart>
      <subart nr="2">
        <sen>Um biðlaunarétt sem kann að fylgja störfum einstakra starfsmanna Nýsköpunarmiðstöðvar Íslands gilda ákvæði laga um réttindi og skyldur starfsmanna ríkisins.</sen>
      </subart>
      <subart nr="3">
        <sen>Þegar starfsemi Nýsköpunarmiðstöðvar Íslands verður lögð niður, sbr. ákvæði til bráðabirgða I, fer um réttindi og skyldur starfsfólks Efnis-, líf- og orkutækni og Rannsóknastofu byggingariðnaðarins jafnframt eftir lögum um réttarstöðu starfsmanna við aðilaskipti að fyrirtækjum, nr. 72/2002, eftir því sem við á.</sen>
        <sen>Félag skv. 2. gr. skal bjóða öllu fastráðnu starfsfólki framangreindra deilda störf.</sen>
      </subart>
    </art>
    <art nr="IV" roman-nr="4" number-type="roman">
      <nr-title>IV.</nr-title>
      <subart nr="1">
        <sen>Þrátt fyrir 10. gr. er ráðherra heimilt að stofna félag skv. 2. gr. við gildistöku laga þessara.</sen>
      </subart>
      <subart nr="2">
        <sen>Ráðherra er heimilt að ákveða að félag skv. 1. mgr. taki við verkefnum og tækjum Efnis-, líf- og orkutækni, tækjabúnaði Rannsóknastofu byggingariðnaðarins og frumkvöðlastuðningi í hátækni eigi síðar en 1. júlí 2021.</sen>
        <sen>Félagið getur jafnframt fyrir þann tíma yfirtekið hlut Nýsköpunarmiðstöðvar Íslands í gildandi samningum sem og aðrar skuldbindingar vegna rannsóknarverkefna stofnunarinnar.</sen>
      </subart>
    </art>
    <art nr="V" roman-nr="5" number-type="roman">
      <nr-title>V.</nr-title>
      <subart nr="1">
        <sen>Eignarhlutir Nýsköpunarmiðstöðvar Íslands í rannsókna- og þróunarfyrirtækjum á grundvelli 7. gr. laga um opinberan stuðning við tæknirannsóknir, nýsköpun og atvinnuþróun, nr. 75/2007, færast til ríkissjóðs við gildistöku laga þessara og skal sá ráðherra sem fer með eignir ríkisins fara með hlut ríkisins í slíkum félögum.</sen>
      </subart>
      <subart nr="2">
        <sen>Að öðru leyti færast eignir, réttindi og skyldur stofnunarinnar til ráðherra nýsköpunarmála við gildistöku laga þessara nema kveðið sé á um annað í lögum þessum.</sen>
      </subart>
    </art>
    <art nr="VI" roman-nr="6" number-type="roman">
      <nr-title>VI.</nr-title>
      <subart nr="1">
        <sen>Ráðherra skal gefa Alþingi skýrslu um stöðu nýsköpunarstuðnings eftir niðurlagningu Nýsköpunarmiðstöðvar Íslands, þróun nýsköpunarmála á landsbyggðinni, árangur sem og ásókn í hvatastyrki til nýsköpunar sem ráðuneytið úthlutar og starfsemi tækniseturs eigi síðar en tveimur árum eftir gildistöku laga þessara.</sen>
      </subart>
    </art>
    <art nr="VII" roman-nr="7" number-type="roman">
      <nr-title>VII.</nr-title>
      <subart nr="1">
        <sen>Ráðherra er heimilt að semja við félag skv. 2. gr. um að hafa umsjón með sérhæfðum langtímabyggingarrannsóknum í samvinnu við Háskóla Íslands og Háskólann í Reykjavík og nýta til þess þá aðstöðu sem fyrir hendi er.</sen>
        <sen>Samhliða verði unnið að framtíðarfyrirkomulagi byggingarrannsókna í landinu og þeim komið í það horf sem best þykir henta fyrir árslok 2022.</sen>
      </subart>
    </art>
  </chapter>
</law>
