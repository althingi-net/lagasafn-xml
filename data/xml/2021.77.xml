<?xml version="1.0" encoding="utf-8"?>
<law nr="77" year="2021">
  <name>Lög um þjóðkirkjuna</name>
  <num-and-date>
    <date>2021-06-25</date>
    <num>77</num>
    <original>2021 nr. 77 25. júní</original>
  </num-and-date>
  <minister-clause>&lt;a href=&quot;http://www.althingi.is//dba-bin/ferill.pl?ltg=151&amp;amp;mnr=587&quot;&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href=&quot;http://www.althingi.is/altext/151/s/0996.html&quot;&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 1. júlí 2021. &lt;/b&gt; Um lagaskil sjá 12. gr. &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; dómsmálaráðherra &lt;/b&gt; eða &lt;b&gt; dómsmálaráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna hér.</minister-clause>
  <art nr="1">
    <nr-title>1. gr.</nr-title>
    <name>Skilgreining.</name>
    <subart nr="1">
      <sen>Þjóðkirkjan á Íslandi er evangeliskt lúterskt trúfélag.</sen>
    </subart>
  </art>
  <art nr="2">
    <nr-title>2. gr.</nr-title>
    <name>Réttarstaða.</name>
    <subart nr="1">
      <sen>Um stöðu þjóðkirkjunnar fer samkvæmt ákvæðum 1. mgr. 62. gr. og 2. mgr. 79. gr. stjórnarskrárinnar, nr. 33/1944.</sen>
    </subart>
    <subart nr="2">
      <sen>Um tengsl þjóðkirkjunnar og ríkisins fer samkvæmt þeim lögum og samningum sem eru í gildi hverju sinni er varða samskipti þjóðkirkjunnar og ríkisins, sbr. og 1. mgr. þessarar greinar og 3. mgr. 3. gr.</sen>
    </subart>
    <subart nr="3">
      <sen>Þjóðkirkjan ræður starfi sínu og skipulagi innan lögmæltra marka.</sen>
    </subart>
  </art>
  <art nr="3">
    <nr-title>3. gr.</nr-title>
    <name>Þjónusta.</name>
    <subart nr="1">
      <sen>Þjóðkirkjunni ber að halda úti vígðri þjónustu á landinu öllu og tryggja að allir landsmenn geti átt kost á henni.</sen>
      <sen>Prestar og djáknar gegna vígðri þjónustu í þjóðkirkjunni.</sen>
    </subart>
    <subart nr="2">
      <sen>Þjóðkirkjan heldur úti ýmiss konar fræðslu og kærleiksþjónustu, eftir því sem við verður komið.</sen>
    </subart>
    <subart nr="3">
      <sen>Stjórnvöld geta leitað til þjóðkirkjunnar í störfum sínum telji þau þess þörf.</sen>
    </subart>
  </art>
  <art nr="4">
    <nr-title>4. gr.</nr-title>
    <name>Jafnræði og lýðræði.</name>
    <subart nr="1">
      <sen>Þjóðkirkjan skal í starfsháttum sínum hafa í heiðri grundvallarreglur jafnræðis og lýðræðis.</sen>
    </subart>
  </art>
  <art nr="5">
    <nr-title>5. gr.</nr-title>
    <name>Innganga og úrsögn úr þjóðkirkjunni.</name>
    <subart nr="1">
      <sen>Um inngöngu í þjóðkirkjuna og úrsögn úr henni fer skv. 8. og 9. gr. laga um skráð trúfélög og lífsskoðunarfélög, nr. 108/1999, eftir því sem við getur átt.</sen>
    </subart>
  </art>
  <art nr="6">
    <nr-title>6. gr.</nr-title>
    <name>Söfnuðir og sóknir.</name>
    <subart nr="1">
      <sen>Söfnuður er félagsleg og fjárhagsleg grunneining þjóðkirkjunnar.</sen>
    </subart>
    <subart nr="2">
      <sen>Söfnuður á tilteknu landsvæði myndar sókn.</sen>
      <sen>Ein eða fleiri sóknir mynda prestakall.</sen>
    </subart>
    <subart nr="3">
      <sen>Sóknarbörn eru allir þeir sem lögheimili eiga í sókn og eru skráðir í þjóðkirkjuna.</sen>
    </subart>
    <subart nr="4">
      <sen>Þjóðskrá Íslands skal árlega, miðað við 1. desember, standa þjóðkirkjunni skil á skrá yfir nöfn, kennitölur og fjölda sóknarbarna sem lögheimili eiga í hverri sókn fyrir sig.</sen>
      <sen>Um greiðslur fyrir skrána fer eftir gjaldskrá skráarhaldara.</sen>
      <sen>Sama gildir um greiðslur óski þjóðkirkjan tíðari upplýsinga og fyllri um sóknarbörn sín.</sen>
    </subart>
  </art>
  <art nr="7">
    <nr-title>7. gr.</nr-title>
    <name>Kirkjuþing.</name>
    <subart nr="1">
      <sen>Kirkjuþing hefur æðsta vald í málefnum þjóðkirkjunnar, þar með talið fjárstjórnarvald, nema lög kveði á um annað.</sen>
      <sen>Kirkjuþing markar stefnu þjóðkirkjunnar í sameiginlegum málefnum hennar, öðrum en þeim sem lúta að kenningu hennar.</sen>
    </subart>
    <subart nr="2">
      <sen>Kosið skal til kirkjuþings leynilegri kosningu til fjögurra ára í senn.</sen>
      <sen>Á kirkjuþingi skulu leikmenn vera fleiri en vígðir.</sen>
      <sen>Kirkjuþing kýs þingforseta úr röðum leikmanna þingsins og tvo varaforseta með sama hætti.</sen>
      <sen>Saman mynda þeir forsætisnefnd kirkjuþings.</sen>
      <sen>Forseti kirkjuþings boðar til þingsins.</sen>
    </subart>
    <subart nr="3">
      <sen>Við afgreiðslu mála á kirkjuþingi er varða fjárstjórnarvald skulu þeir þingfulltrúar sem hagsmuna hafa að gæta í tilteknu máli víkja sæti.</sen>
      <sen>Um sérstakt hæfi þingfulltrúa fer eftir starfsreglum kirkjuþings, sbr. 1. mgr. 8. gr.</sen>
      <sen>Má í þeim reglum kveða svo á um að þingið sé ályktunarhæft, óháð fjölda fulltrúa, við afgreiðslu þeirra.</sen>
      <sen>Rísi ágreiningur um túlkun þessarar málsgreinar sker forseti þingsins úr.</sen>
    </subart>
  </art>
  <art nr="8">
    <nr-title>8. gr.</nr-title>
    <name>Verkefni kirkjuþings.</name>
    <subart nr="1">
      <sen>Kirkjuþing setur starfsreglur um málefni þjóðkirkjunnar, þar á meðal um skipulag kirkjuþings, svo sem kjör til þess, kjördæmaskipan, fjölda kirkjuþingsmanna, þingsköp og verkefni þingsins.</sen>
      <sen>Enn fremur samþykkir kirkjuþing ályktanir og samþykktir um málefni þjóðkirkjunnar.</sen>
    </subart>
    <subart nr="2">
      <sen>Forseti kirkjuþings skal birta starfsreglur, samþykktir og ályktanir kirkjuþings á opnum vef kirkjunnar innan fjögurra vikna frá samþykkt þeirra.</sen>
    </subart>
  </art>
  <art nr="9">
    <nr-title>9. gr.</nr-title>
    <name>Frumvörp um kirkjuleg málefni.</name>
    <subart nr="1">
      <sen>Kirkjuþing hefur að jafnaði frumkvæði að frumvörpum til laga um málefni þjóðkirkjunnar og leggur til við ráðherra kirkjumála að þau verði flutt á Alþingi.</sen>
    </subart>
    <subart nr="2">
      <sen>Ráðherra leitar umsagnar og tillagna kirkjuþings um lagafrumvörp um kirkjuleg málefni sem hann hyggst flytja á Alþingi.</sen>
    </subart>
  </art>
  <art nr="10">
    <nr-title>10. gr.</nr-title>
    <name>Biskupsdæmi.</name>
    <subart nr="1">
      <sen>Ísland er eitt biskupsdæmi.</sen>
      <sen>Um biskupskjör fer samkvæmt starfsreglum kirkjuþings, sbr. 1. mgr. 8. gr.</sen>
    </subart>
    <subart nr="2">
      <sen>Biskup Íslands fer með yfirstjórn þjóðkirkjunnar eftir því sem kirkjuþing mælir nánar fyrir um.</sen>
    </subart>
    <subart nr="3">
      <sen>Biskup Íslands gætir einingar kirkjunnar og hefur tilsjón með kristnihaldi, kenningu kirkjunnar og þjónustu.</sen>
    </subart>
  </art>
  <art nr="11">
    <nr-title>11. gr.</nr-title>
    <name>Samningar milli þjóðkirkjunnar og ríkisins.</name>
    <subart nr="1">
      <sen>Íslenska ríkið greiðir þjóðkirkjunni árlega gagngreiðslu á grundvelli samninga milli íslenska ríkisins og þjóðkirkjunnar til viðbótar öðrum tekjustofnum hennar.</sen>
    </subart>
    <subart nr="2">
      <sen>Prestssetur, þ.e. prestssetursjarðir og prestsbústaðir, eru eign þjóðkirkjunnar með öllum réttindum, skyldum og kvöðum samkvæmt samningi um prestssetur milli íslenska ríkisins og þjóðkirkjunnar.</sen>
    </subart>
  </art>
  <art nr="12">
    <nr-title>12. gr.</nr-title>
    <name>Gildistaka og lagaskil.</name>
    <subart nr="1">
      <sen>Lög þessi öðlast gildi 1. júlí 2021.</sen>
      <sen>
        <a href="http://www.althingi.is/altext/stjt/2021.077.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">…</a>
      </sen>
    </subart>
    <subart nr="2">
      <sen>Um mál sem við gildistöku laga þessara eru til meðferðar hjá úrskurðar- og áfrýjunarnefnd sem starfar á grundvelli 12. og 13. gr. laga um stöðu, stjórn og starfshætti þjóðkirkjunnar, nr. 78/1997, og mál til meðferðar hjá ráðuneytinu á grundvelli 2. málsl. 1. mgr. 4. gr. sömu laga fer samkvæmt ákvæðum þeirra laga.</sen>
    </subart>
  </art>
  <art nr="13">
    <nr-title>13. gr.</nr-title>
    <name>
      Brottfall laga og réttarreglna.
      <a href="http://www.althingi.is/altext/stjt/2021.077.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">…</a>
    </name>
  </art>
  <art nr="Ákvæði til bráðabirgða">
    <nr-title>Ákvæði til bráðabirgða.</nr-title>
    <subart nr="1">
      <sen>Starfsfólk þjóðkirkjunnar sem var skipað í embætti í skilningi laga um réttindi og skyldur starfsmanna ríkisins, nr. 70/1996, við gildistöku 2. mgr. 19. gr. laga um breytingu á lögum um stöðu, stjórn og starfshætti þjóðkirkjunnar, lögum um réttindi og skyldur starfsmanna ríkisins og lögum um Lífeyrissjóð starfsmanna ríkisins (viðbótarsamningur íslenska ríkisins og þjóðkirkjunnar), nr. 153/2019, heldur þeim réttindum og skyldum sem af skipuninni leiðir út skipunartíma sinn, en að öðru leyti fer um réttindi þess og skyldur samkvæmt starfsreglum settum af kirkjuþingi.</sen>
    </subart>
    <subart nr="2">
      <sen>Starfsreglur og samþykktir, sem kirkjuþing hefur sett eða samþykkt í gildistíð laga um stöðu, stjórn og starfshætti þjóðkirkjunnar, nr. 78/1997, halda gildi sínu, eftir því sem við á, þar til kirkjuþing hefur fellt þær niður, breytt þeim eða sett eða samþykkt nýjar, þó eigi síðar en 31. desember 2021.</sen>
    </subart>
  </art>
</law>
