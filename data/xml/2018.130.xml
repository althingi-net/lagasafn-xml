<?xml version="1.0" encoding="utf-8"?>
<law nr="130" year="2018">
  <name>Lög um stuðning við útgáfu bóka á íslensku</name>
  <num-and-date>
    <date>2018-12-20</date>
    <num>130</num>
    <original>2018 nr. 130 20. desember</original>
  </num-and-date>
  <minister-clause>&lt;a href=&quot;http://www.althingi.is//dba-bin/ferill.pl?ltg=149&amp;amp;mnr=176&quot;&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href=&quot;http://www.althingi.is/altext/149/s/0178.html&quot;&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Tóku gildi 1. janúar 2019. &lt;/b&gt; &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; mennta- og menningarmálaráðherra &lt;/b&gt; eða &lt;b&gt; mennta- og menningarmálaráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði er að finna hér.</minister-clause>
  <chapter nr="1" nr-type="roman" roman-nr="I">
    <nr-title>I. kafli.</nr-title>
    <name>Markmið og gildissvið.</name>
    <art nr="1">
      <nr-title>1. gr.</nr-title>
      <name>Markmið.</name>
      <subart nr="1">
        <sen>Markmið laga þessara er að efla útgáfu bóka á íslensku með því að veita bókaútgefendum tímabundinn stuðning í formi endurgreiðslu á hluta kostnaðar sem fellur til við útgáfu bóka á íslensku.</sen>
      </subart>
    </art>
    <art nr="2">
      <nr-title>2. gr.</nr-title>
      <name>Gildissvið.</name>
      <subart nr="1">
        <sen>Lög þessi gilda um endurgreiðslu á hluta kostnaðar vegna útgáfu á bókum sem gefnar eru út á íslensku á Evrópska efnahagssvæðinu, í aðildarríki stofnsamnings Fríverslunarsamtaka Evrópu eða í Færeyjum.</sen>
      </subart>
      <subart nr="2">
        <sen>Ákvæði laganna taka ekki til Menntamálastofnunar, sbr. lög nr. 91/2015, um Menntamálastofnun.</sen>
        <sen>Með sama hætti taka lögin ekki til bókaútgefanda sem í heild eða að hluta er í eigu ríkis, sveitarfélaga, stofnana eða félaga að öllu leyti í þeirra eigu.</sen>
      </subart>
    </art>
    <art nr="3">
      <nr-title>3. gr.</nr-title>
      <name>Orðskýringar.</name>
      <subart nr="1">
        <sen>Í lögum þessum merkir:</sen>
        <numart nr="1" type="numeric">
          <nr-title>1.</nr-title>
          <name>Bók:</name>
          <sen>Ritverk eða ritröð sem er a.m.k. átta blaðsíður að lengd og bundið eða fest á hliðstæðan hátt í kjöl.</sen>
          <sen>Undir hugtakið bók falla einnig hljóðupptökur af lestri slíkra verka.</sen>
          <sen>Þá skulu geisladiskar og aðrir miðlar með bókartexta og rafræn útgáfa slíkra verka falla undir hugtakið bók.</sen>
        </numart>
        <numart nr="2" type="numeric">
          <nr-title>2.</nr-title>
          <name>Bókaútgefandi:</name>
          <sen>Einstaklingur, hópur eða lögaðili sem er fjárhagslega ábyrgur fyrir útgáfu bókar.</sen>
        </numart>
        <numart nr="3" type="numeric">
          <nr-title>3.</nr-title>
          <name>Endurgreiðsluhæfur kostnaður:</name>
          <sen>Kostnaður sem heimilt er að leggja til grundvallar endurgreiðslu, sbr. 6. gr.</sen>
        </numart>
        <numart nr="4" type="numeric">
          <nr-title>4.</nr-title>
          <name>Útgáfa bókar og aðgengi almennings:</name>
          <sen>Bók telst gefin út og gerð aðgengileg almenningi þegar hún hefur verið samþykkt í alþjóðlega bóknúmerakerfið hjá Landsbókasafni Íslands – Háskólabókasafni, skráð í bókasafnskerfið Gegni eða í sambærilegt skráningarkerfi erlendis og boðin opinberlega til sölu, láns eða leigu.</sen>
        </numart>
      </subart>
    </art>
  </chapter>
  <chapter nr="2" nr-type="roman" roman-nr="II">
    <nr-title>II. kafli.</nr-title>
    <name>Umsóknarferli o.fl.</name>
    <art nr="4">
      <nr-title>4. gr.</nr-title>
      <name>Umsókn.</name>
      <subart nr="1">
        <sen>Umsókn um endurgreiðslu samkvæmt lögum þessum skal send nefnd um stuðning við útgáfu bóka á íslensku, sbr. 2. mgr.</sen>
        <sen>Umsókn skal berast í síðasta lagi níu mánuðum eftir útgáfu bókar.</sen>
      </subart>
      <subart nr="2">
        <sen>Ráðherra skipar nefnd um stuðning við útgáfu bóka á íslensku.</sen>
        <sen>Ráðherra sem fer með fjárreiður ríkisins og ráðherra sem fer með málefni iðnaðar og nýsköpunar skulu tilnefna hvor sinn fulltrúa en ráðherra skipar einn fulltrúa án tilnefningar og skal hann vera formaður.</sen>
        <sen>Varamenn skulu skipaðir með sama hætti.</sen>
      </subart>
      <subart nr="3">
        <sen>Við mat á umsóknum um stuðning við útgáfu bóka á íslensku getur nefndin aflað álits sérfróðra aðila um hvort skilyrði 5. gr. séu uppfyllt.</sen>
      </subart>
      <subart nr="4">
        <sen>Ráðherra er heimilt að fela þar til bærum aðila umsýslu samkvæmt lögum þessum.</sen>
      </subart>
    </art>
    <art nr="5">
      <nr-title>5. gr.</nr-title>
      <name>Skilyrði fyrir endurgreiðslu á kostnaði.</name>
      <subart nr="1">
        <sen>Skilyrði fyrir endurgreiðslu á hluta útgáfukostnaðar bókar, sbr. 8. gr., eru eftirfarandi:</sen>
        <numart nr="a" type="alphabet">
          <nr-title>a.</nr-title>
          <sen>Útgefin bók sé á íslensku.</sen>
        </numart>
        <numart nr="b" type="alphabet">
          <nr-title>b.</nr-title>
          <sen>Umsækjandi sé skráður virðisaukaskattsskyldur aðili skv. 5. gr. laga nr. 50/1988, um virðisaukaskatt, með atvinnugreinarnúmerið 58.11.0 sem bókaútgáfa samkvæmt atvinnugreinaflokkun Hagstofu Íslands.</sen>
          <sen>Erlendur umsækjandi skal sýna fram á slíka skráningu vegna starfsemi sinnar erlendis.</sen>
        </numart>
        <numart nr="c" type="alphabet">
          <nr-title>c.</nr-title>
          <sen>Endurgreiðsluhæfur kostnaður umsækjanda nemi a.m.k. 1.000.000 kr. vegna útgáfu þeirrar bókar sem er andlag stuðnings hverju sinni.</sen>
          <sen>Heimilt er að ákveða í reglugerð lægri fjárhæðarmörk fyrir bækur á stafrænum miðlum og tiltekna flokka bóka.</sen>
        </numart>
        <numart nr="d" type="alphabet">
          <nr-title>d.</nr-title>
          <sen>Umsækjandi færi sundurliðað bókhald yfir þann kostnað sem liggur til grundvallar beiðni um endurgreiðslu í samræmi við lög um bókhald og lög um ársreikninga.</sen>
        </numart>
        <numart nr="e" type="alphabet">
          <nr-title>e.</nr-title>
          <sen>Umsækjandi sé ekki í vanskilum við opinbera aðila.</sen>
          <sen>Leggja skal fram staðfestingu á skuldastöðu við opinbera aðila.</sen>
        </numart>
        <numart nr="f" type="alphabet">
          <nr-title>f.</nr-title>
          <sen>Umsækjandi leggi fram staðfestingu á greiðslum til höfunda eða rétthafa.</sen>
        </numart>
      </subart>
      <subart nr="2">
        <sen>Kostnaður vegna útgáfu bókar sem fyrst og fremst er ætluð til kynningar á tiltekinni vöru eða þjónustu er ekki endurgreiðsluhæfur samkvæmt lögum þessum.</sen>
      </subart>
    </art>
  </chapter>
  <chapter nr="3" nr-type="roman" roman-nr="III">
    <nr-title>III. kafli.</nr-title>
    <name>Endurgreiðsla.</name>
    <art nr="6">
      <nr-title>6. gr.</nr-title>
      <name>Endurgreiðsluhæfur kostnaður.</name>
      <subart nr="1">
        <sen>Eftirfarandi kostnaðarliðir falla undir endurgreiðsluhæfan kostnað bókaútgefanda, enda sé um að ræða kostnað sem telst frádráttarbær rekstrarkostnaður samkvæmt ákvæðum laga nr. 90/2003, um tekjuskatt:</sen>
        <numart nr="a" type="alphabet">
          <nr-title>a.</nr-title>
          <sen>Beinn launakostnaður vegna útgáfu bókar.</sen>
        </numart>
        <numart nr="b" type="alphabet">
          <nr-title>b.</nr-title>
          <sen>Beinar verktakagreiðslur vegna útgáfu bókar.</sen>
        </numart>
        <numart nr="c" type="alphabet">
          <nr-title>c.</nr-title>
          <sen>Laun höfundar eða rétthafa.</sen>
        </numart>
        <numart nr="d" type="alphabet">
          <nr-title>d.</nr-title>
          <sen>Prentkostnaður og hliðstæður kostnaður vegna útgáfu í öðru formi en á prenti.</sen>
        </numart>
        <numart nr="e" type="alphabet">
          <nr-title>e.</nr-title>
          <sen>Þýðingarkostnaður og prófarkalestur.</sen>
        </numart>
        <numart nr="f" type="alphabet">
          <nr-title>f.</nr-title>
          <sen>Auglýsinga- og kynningarkostnaður vegna bókar sem fellur til á næstu fjórum mánuðum eftir útgáfu hennar.</sen>
        </numart>
        <numart nr="g" type="alphabet">
          <nr-title>g.</nr-title>
          <sen>Eigin vinna, sbr. 7. gr.</sen>
        </numart>
      </subart>
    </art>
    <art nr="7">
      <nr-title>7. gr.</nr-title>
      <name>Eigin vinna.</name>
      <subart nr="1">
        <sen>Ef útgefandi og höfundur bókar er sami aðili skal honum heimilt að leggja eigin laun til grundvallar endurgreiðsluhæfum kostnaði, sbr. 6. gr., í stað kostnaðar skv. c-lið 6. gr.</sen>
        <sen>Við mat á eigin launum skal miða við mánaðarlaun listamanna, sbr. 1. mgr. 4. gr. laga nr. 57/2009, um listamannalaun.</sen>
      </subart>
    </art>
    <art nr="8">
      <nr-title>8. gr.</nr-title>
      <name>Endurgreiðsla.</name>
      <subart nr="1">
        <sen>Hlutfall endurgreiðslu skal vera 25% af kostnaði sem fellur til við útgáfu bókar, sbr. 6. gr.</sen>
      </subart>
      <subart nr="2">
        <sen>Telji nefnd um stuðning við útgáfu bóka á íslensku að umsókn uppfylli skilyrði fyrir endurgreiðslu skal hún ákvarða fjárhæð endurgreiðslu, ella skal umsókn hafnað.</sen>
      </subart>
      <subart nr="3">
        <sen>Berist umsókn um endurgreiðslu eftir að níu mánuðir eru liðnir frá útgáfu bókar skal vísa henni frá.</sen>
        <sen>Heimilt er þó að taka umsókn til meðferðar þótt hún hafi borist að þessum fresti liðnum ef gildar ástæður eru fyrir töfunum.</sen>
        <sen>Nefndin metur það í hverju tilviki fyrir sig hvað telja skuli gildar ástæður í þessu sambandi.</sen>
      </subart>
      <subart nr="4">
        <sen>Stjórn eða framkvæmdastjóri umsækjanda, ef um félag er að ræða, skal staðfesta að kostnaðaruppgjör sé í samræmi við ákvæði laga þessara og reglugerðar, sbr. 11. gr.</sen>
        <sen>Ef sótt er um endurgreiðslu fyrir hærri fjárhæð en 12 millj. kr. skal kostnaðaruppgjör skv. d-lið 1. mgr. 5. gr. jafnframt vera staðfest af endurskoðanda, skoðunarmanni eða viðurkenndum bókara.</sen>
      </subart>
      <subart nr="5">
        <sen>Í því skyni að sannreyna kostnaðaruppgjör skv. d-lið 1. mgr. 5. gr. eða gögn um annan framlagðan kostnað umsækjanda getur nefndin óskað eftir viðeigandi upplýsingum frá umsækjanda, til að mynda virðisaukaskattsskýrslum sem og bókhaldi hans.</sen>
      </subart>
      <subart nr="6">
        <sen>Sé kostnaðaruppgjör og/eða fylgigögn þess ófullnægjandi skal nefndin veita umsækjanda frest til að skila inn fullnægjandi gögnum.</sen>
        <sen>Berist nefndinni ekki fullnægjandi gögn að loknum veittum fresti eða bendi gögn málsins til þess að kostnaðaruppgjör sé ekki í samræmi við ákvæði laga þessara skal hún hafna umsókn um endurgreiðslu.</sen>
      </subart>
      <subart nr="7">
        <sen>Komi í ljós að endurgreiðsla til umsækjanda hafi verið of há, af ástæðum sem rekja má til umsækjanda, stjórnvalds eða annarra aðila, skal nefnd um stuðning við útgáfu bóka á íslensku heimilt að hlutast til um að endurákvörðun fari fram á fyrri ákvörðun nefndarinnar.</sen>
        <sen>Við meðferð slíkra mála skal nefndin afla nauðsynlegra gagna og gefa aðilum kost á andmælum áður en ákvörðun er tekin.</sen>
        <sen>Leiði endurákvörðun til breytinga á fjárhæð þegar greidds endurgreiðsluhæfs kostnaðar til lækkunar skal umsækjandi endurgreiða mismuninn innan tíu daga frá því að tilkynnt er um ákvörðunina.</sen>
        <sen>Heimild til endurupptöku samkvæmt ákvæði þessu fellur niður að liðnum fjórum árum frá upphaflegri ákvörðun nefndar um stuðning við útgáfu bóka á íslensku.</sen>
      </subart>
    </art>
  </chapter>
  <chapter nr="4" nr-type="roman" roman-nr="IV">
    <nr-title>IV. kafli.</nr-title>
    <name>Kæruleiðir.</name>
    <art nr="9">
      <nr-title>9. gr.</nr-title>
      <name>Kærur.</name>
      <subart nr="1">
        <sen>Ákvörðun nefndar um stuðning við útgáfu bóka á íslensku skv. 4. og 8. gr. er kæranleg til ráðuneytisins, sbr. 1. mgr. 26. gr. stjórnsýslulaga.</sen>
      </subart>
      <subart nr="2">
        <sen>Ákvörðun nefndar um stuðning við útgáfu bóka á íslensku um hvað teljist vera endurgreiðsluhæfur kostnaður skv. 6. gr. eða fjárhæð endurgreiðslu, svo og hvort fullnægjandi gögn liggi til grundvallar útgáfukostnaði, er kæranleg til yfirskattanefndar.</sen>
      </subart>
      <subart nr="3">
        <sen>Kærufrestur skv. 1. og 2. mgr. er 30 dagar og reiknast frá dagsetningu ákvörðunar nefndar um stuðning við útgáfu bóka á íslensku.</sen>
      </subart>
    </art>
  </chapter>
  <chapter nr="5" nr-type="roman" roman-nr="V">
    <nr-title>V. kafli.</nr-title>
    <name>Ýmis ákvæði.</name>
    <art nr="10">
      <nr-title>10. gr.</nr-title>
      <name>Aðrir styrkir.</name>
      <subart nr="1">
        <sen>Hafi umsækjandi hlotið styrk frá opinberum aðilum til útgáfu sömu bókar dregst styrkurinn frá þeirri fjárhæð sem telst endurgreiðsluhæfur kostnaður skv. 6. gr.</sen>
      </subart>
      <subart nr="2">
        <sen>Samanlögð fjárhæð styrks skv. 1. mgr. og endurgreiðslu skv. 8. gr. skal ekki fara yfir 50% af endurgreiðsluhæfum kostnaði sömu bókar.</sen>
      </subart>
    </art>
    <art nr="11">
      <nr-title>11. gr.</nr-title>
      <name>Reglugerð.</name>
      <subart nr="1">
        <sen>Ráðherra setur reglugerð um framkvæmd laga þessara.</sen>
        <sen>Í henni skal m.a. kveðið á um framkvæmd á stuðningi samkvæmt lögum þessum, heimildir ráðherra til að fresta endurgreiðslu sem kann að vera umfram fjárveitingar Alþingis hverju sinni, nánari skilyrði fyrir endurgreiðslu, þar á meðal eftir atvikum nánari skilgreiningu á hugtökum skv. 3. gr., og endurgreiðsluhæfum kostnaði skv. c-lið 1. mgr. 5. gr. og 6. gr., sundurliðun bókhalds skv. d-lið 1. mgr. 5. gr., umsóknir, afgreiðslu umsókna og ákvörðun um veittan stuðning.</sen>
      </subart>
      <footnotes>
        <footnote nr="1">
          <footnote-sen>&lt;a href=&quot;https://www.reglugerd.is/reglugerdir/allar/nr/393-2019&quot;&gt;Rg. 393/2019&lt;/a&gt;, sbr. &lt;a href=&quot;https://www.reglugerd.is/reglugerdir/allar/nr/1089-2020&quot;&gt;1089/2020&lt;/a&gt;.</footnote-sen>
          <location type="pointer">
            <chapter>5</chapter>
            <art>11</art>
            <subart>1</subart>
            <sen before-mark="^Ráðherra setur reglugerð " after-mark=" um framkvæmd laga þessara.$">1</sen>
          </location>
        </footnote>
      </footnotes>
    </art>
    <art nr="12">
      <nr-title>12. gr.</nr-title>
      <name>Gildistaka o.fl.</name>
      <subart nr="1">
        <sen>Lög þessi öðlast gildi 1. janúar 2019 og koma til endurskoðunar fyrir 31. desember 2023.</sen>
      </subart>
      <subart nr="2">
        <sen>Einungis er hægt að sækja um endurgreiðslu á hluta kostnaðar vegna útgáfu bóka á íslensku sem gefnar eru út og gerðar aðgengilegar almenningi eftir að lög þessi taka gildi.</sen>
      </subart>
      <subart nr="3">
        <sen>Ráðherra skal láta gera úttekt á árangri þessa stuðnings við útgáfu bóka á íslensku fyrir lok árs 2022.</sen>
      </subart>
    </art>
  </chapter>
</law>
