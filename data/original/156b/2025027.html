<!DOCTYPE html>
<html><head>
<title>2025  nr. 27  2. júní/ Lög um greiðslur yfir landamæri í evrum</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. september 2025.&nbsp;&nbsp;Útgáfa 156b.&nbsp;&nbsp;Prenta í <a href="/lagasafn/pdf/156b/2025027.pdf">tveimur dálkum</a>.</small>
</small><hr>
<h2> Lög um greiðslur yfir landamæri í evrum </h2><p style='text-align:center'><strong>2025  nr. 27  2. júní</strong></p><hr>
<a href="https://www.althingi.is/thingstorf/thingmalalistar-eftir-thingum/ferill/?ltg=156&amp;mnr=111"><i>Ferill málsins á Alþingi.</i></a>&nbsp;&nbsp;&nbsp;<a href="https://www.althingi.is/altext/156/s/0111.html"><i>Frumvarp til laga.</i></a><br>
<br>
<small><b>Tóku gildi 7. júní 2025.</b> <em>EES-samningurinn:</em> XII. viðauki reglugerð <a href="/lagasafn/pdf/156b/i32021R1230.pdf">2021/1230</a>, <a href="/lagasafn/pdf/156b/i32012R0260.pdf">260/2012</a>. </small><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b> <em>Lögfesting.</em><br>
<IMG SRC="hk.jpg" HEIGHT=11 WIDTH=11 alt="" id="G1M1"> Ákvæði reglugerðar Evrópuþingsins og ráðsins (ESB) <a href="/lagasafn/pdf/156b/i32021R1230.pdf">2021/1230</a> frá 14. júlí 2021 um greiðslur yfir landamæri í Sambandinu (kerfisbinding), sem er birt í EES-viðbæti við Stjórnartíðindi Evrópusambandsins nr. 69 frá 19. september 2024, bls. 700&ndash;711, skulu hafa lagagildi hér á landi með þeim aðlögunum sem leiðir af ákvörðun sameiginlegu EES-nefndarinnar nr. <a href="/lagasafn/pdf/156b/i170-2024.pdf">170/2024</a> frá 5. júlí 2024, sem er birt í EES-viðbæti við Stjórnartíðindi Evrópusambandsins nr. 76 frá 17. október 2024, bls. 36&ndash;37, og bókun 1 um altæka aðlögun við EES- samninginn, sbr. <a href="1993002.html">lög um Evrópska efnahagssvæðið, nr. 2/1993</a>, þar sem bókunin er lögfest.<br>
<IMG SRC="hk.jpg" HEIGHT=11 WIDTH=11 alt="" id="G1M2"> Ákvæði reglugerðar Evrópuþingsins og ráðsins (ESB) nr. <a href="/lagasafn/pdf/156b/i32012R0260.pdf">260/2012</a> frá 14. mars 2012 um að koma á tæknilegum og viðskiptalegum kröfum fyrir millifærslur fjármuna og beingreiðslur í evrum og um breytingu á reglugerð (EB) nr. 924/2009, sem er birt í EES-viðbæti við Stjórnartíðindi Evrópusambandsins nr. 56 frá 10. október 2013, bls. 133&ndash;148, skulu hafa lagagildi hér á landi með þeim aðlögunum sem leiðir af ákvörðun sameiginlegu EES-nefndarinnar nr. <a href="/lagasafn/pdf/156b/i086-2013.pdf">86/2013</a> frá 3. maí 2013, sem er birt í EES-viðbæti við Stjórnartíðindi Evrópusambandsins nr. 61 frá 31. október 2013, bls. 58&ndash;59, og bókun 1 um altæka aðlögun við EES- samninginn, sbr. <a href="1993002.html">lög um Evrópska efnahagssvæðið, nr. 2/1993</a>, þar sem bókunin er lögfest, með breytingum samkvæmt reglugerð Evrópuþingsins og ráðsins (ESB) nr. 248/2014 frá 26. febrúar 2014 um breytingu á reglugerð (ESB) nr. 260/2012 um umskipti yfir í millifærslur fjármuna og beingreiðslur á vettvangi Sambandsins, sem birt er í EES-viðbæti við Stjórnartíðindi Evrópusambandsins nr. 8 frá 5. febrúar 2015, bls. 594&ndash;596.<br>
<IMG SRC="hk.jpg" HEIGHT=11 WIDTH=11 alt="" id="G1M3"> Í lögum þessum er vísað til reglugerða (ESB) 2021/1230 og (ESB) nr. 260/2012 með aðlögunum og breytingum skv. 1. og 2. mgr. sem reglugerða (ESB) 2021/1230 og (ESB) nr. 260/2012.<br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b> <em>Skýring hugtaka.</em><br>
<IMG SRC="hk.jpg" HEIGHT=11 WIDTH=11 alt="" id="G2M1"> Eftirfarandi hugtök í reglugerð (ESB) 2021/1230 hafa svofellda merkingu:
<br>&nbsp;&nbsp;&nbsp;<span id="G2M1L1">1.</span> <i>Ákvæði tilskipunar (ESB) 2015/2366:</i> Ákvæði laga um greiðsluþjónustu.<br>&nbsp;&nbsp;&nbsp;<span id="G2M1L2">2.</span> <i>Einstaklingar eða lögaðilar sem um getur í 32. gr. tilskipunar (ESB) 2015/2366: </i>Greiðsluþjónustuveitandi skv. g-lið 23. tölul. 3. gr., sbr. 34. gr., <a href="2021114.html">laga um greiðsluþjónustu, nr. 114/2021</a>.<br>&nbsp;&nbsp;&nbsp;<span id="G2M1L3">3.</span> <i>Flokkar lögaðila sem um getur í 1. mgr. 1. gr. tilskipunar (ESB) 2015/2366: </i>Greiðsluþjónustuveitandi skv. a&ndash;f-lið 23. tölul. <a href="2021114.html#G3">3. gr. laga um greiðsluþjónustu, nr. 114/2021</a>.<br>&nbsp;&nbsp;&nbsp;<span id="G2M1L4">4.</span> <i>Gjald við umreikning gjaldmiðils skv. 2. mgr. 59. gr. tilskipunar (ESB) 2015/2366:</i> Gjald við umreikning gjaldmiðils skv. 2. mgr. <a href="2021114.html#G45">45. gr. laga um greiðsluþjónustu, nr. 114/2021</a>.<br>&nbsp;&nbsp;&nbsp;<span id="G2M1L5">5.</span> <i>Kröfur um upplýsingar sem mælt er fyrir um í 1. mgr. 45. gr., 3. lið 52. gr. og 2. mgr. 59. gr. tilskipunar (ESB) 2015/2366:</i> Upplýsingar og skilmálar skv. 2. mgr. 45. gr., 1. mgr. 49. gr. og 3. tölul. <a href="2021114.html#G54">54. gr. laga um greiðsluþjónustu, nr. 114/2021</a>.<br>&nbsp;&nbsp;&nbsp;<span id="G2M1L6">6.</span> <i>Millifærsla fjármuna samkvæmt tilskipun (ESB) 2015/2366:</i> Millifærsla fjármuna skv. 27. tölul. <a href="2021114.html#G3">3. gr. laga um greiðsluþjónustu, nr. 114/2021</a>.<br>&nbsp;&nbsp;&nbsp;<span id="G2M1L7">7.</span> <i>Rafeyrir skv. 2. lið 2. gr. tilskipunar 2009/110/EB:</i> Rafeyrir skv. 5. tölul. <a href="2013017.html#G4">4. gr. laga um útgáfu og meðferð rafeyris, nr. 17/2013</a>.<br>
<IMG SRC="hk.jpg" HEIGHT=11 WIDTH=11 alt="" id="G2M2"> Eftirfarandi hugtök í reglugerð (ESB) nr. 260/2012 hafa svofellda merkingu:
<br>&nbsp;&nbsp;&nbsp;<span id="G2M2L1">1.</span> <i>Flokkar sem um getur í 1. mgr. 1. gr. tilskipunar 2007/64/EB: </i>Greiðsluþjónustuveitandi skv. a&ndash;f-lið 23. tölul. <a href="2021114.html#G3">3. gr. laga um greiðsluþjónustu, nr. 114/2021</a>.<br>&nbsp;&nbsp;&nbsp;<span id="G2M2L2">2.</span> <i>Greiðslukerfi sem tilgreind eru í tilskipun 98/26/EB:</i> Kerfi samkvæmt lögum um öryggi fyrirmæla í greiðslukerfum og verðbréfauppgjörskerfum.<br>&nbsp;&nbsp;&nbsp;<span id="G2M2L3">3.</span> <i>Lögaðilar og einstaklingar sem um getur í 26. gr. tilskipunar 2007/64/EB: </i>Greiðsluþjónustuveitandi skv. g-lið 23. tölul. 3. gr., sbr. 34. gr., <a href="2021114.html">laga um greiðsluþjónustu, nr. 114/2021</a>.<br>&nbsp;&nbsp;&nbsp;<span id="G2M2L4">4.</span> <i>Peningasendingar skv. 13. lið 4. gr. tilskipunar 2007/64/EB:</i> Peningasending skv. 30. tölul. <a href="2021114.html#G3">3. gr. laga um greiðsluþjónustu, nr. 114/2021</a>. <br>&nbsp;&nbsp;&nbsp;<span id="G2M2L5">5.</span> <i>Rafeyrir skv. 2. lið 2. gr. tilskipunar 2009/110/EB:</i> Rafeyrir skv. 5. tölul. <a href="2013017.html#G4">4. gr. laga um útgáfu og meðferð rafeyris, nr. 17/2013</a>.<br>&nbsp;&nbsp;&nbsp;<span id="G2M2L6">6.</span> <i>Samstarf lögbærra yfirvalda skv. 24. gr. tilskipunar 2007/64/EB:</i> Samstarf lögbærra yfirvalda skv. <a href="2021114.html#G32">32. gr. laga um greiðsluþjónustu, nr. 114/2021</a>. <br>&nbsp;&nbsp;&nbsp;<span id="G2M2L7">7.</span> <i>Skuldbindingar samkvæmt landslögum um framkvæmd tilskipunar 95/46/EB:</i> Ákvæði laga um persónuvernd og vinnslu persónuupplýsinga.<br>&nbsp;&nbsp;&nbsp;<span id="G2M2L8">8.</span> <i>Upplýsingagjöf greiðsluþjónustuveitanda í samræmi við 41. og 42. gr. tilskipunar 2007/64/EB:</i> Upplýsingagjöf greiðsluþjónustuveitanda skv. <a href="2021114.html#G53">53</a>. og <a href="2021114.html#G54">54. gr. laga um greiðsluþjónustu, nr. 114/2021</a>.<br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b> <em>Eftirlit og eftirlitsheimildir.</em><br>
<IMG SRC="hk.jpg" HEIGHT=11 WIDTH=11 alt="" id="G3M1"> Seðlabanki Íslands er lögbært yfirvald hér á landi í skilningi laga þessara og fer Fjármálaeftirlitið með þau verkefni sem því yfirvaldi eru falin.<br>
<IMG SRC="hk.jpg" HEIGHT=11 WIDTH=11 alt="" id="G3M2"> Fjármálaeftirlitið annast eftirlit samkvæmt lögum þessum. Um eftirlitið fer samkvæmt ákvæðum laga þessara og laga um opinbert eftirlit með fjármálastarfsemi.<br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b> <em>Stjórnvaldssektir.</em><br>
<IMG SRC="hk.jpg" HEIGHT=11 WIDTH=11 alt="" id="G4M1"> Fjármálaeftirlitið getur lagt stjórnvaldssektir á greiðsluþjónustuveitanda sem brýtur gegn eftirtöldum ákvæðum reglugerðar (ESB) 2021/1230 og reglugerðar (ESB) nr. 260/2012:
<br>&nbsp;&nbsp;&nbsp;<span id="G4M1L1">1.</span> 3. gr. reglugerðar (ESB) 2021/1230 um gjöld sem greiðsluþjónustuveitandi leggur á notanda greiðsluþjónustu.<br>&nbsp;&nbsp;&nbsp;<span id="G4M1L2">2.</span> 4. gr. reglugerðar (ESB) 2021/1230 um skyldu greiðsluþjónustuveitanda til að birta notanda greiðsluþjónustu upplýsingar um gjöld vegna umreiknings gjaldmiðils í tengslum við kortatengdar greiðslur.<br>&nbsp;&nbsp;&nbsp;<span id="G4M1L3">3.</span> 5. gr. reglugerðar (ESB) 2021/1230 um skyldu greiðsluþjónustuveitanda til að birta notanda greiðsluþjónustu upplýsingar um gjöld vegna umreiknings gjaldmiðils í tengslum við millifærslu fjármuna.<br>&nbsp;&nbsp;&nbsp;<span id="G4M1L4">4.</span> 6. gr. reglugerðar (ESB) 2021/1230 um skyldu greiðsluþjónustuveitanda til að greiða fyrir sjálfvirkni greiðslna og heimild hans til innheimtu viðbótargjalda.<br>&nbsp;&nbsp;&nbsp;<span id="G4M1L5">5.</span> 3. gr. reglugerðar (ESB) nr. 260/2012 um aðgengi að greiðsluþjónustuveitanda vegna greiðslna og beingreiðslna yfir landamæri.<br>&nbsp;&nbsp;&nbsp;<span id="G4M1L6">6.</span> 4. gr. reglugerðar (ESB) nr. 260/2012 um þau skilyrði sem greiðslufyrirkomulag sem greiðsluþjónustuveitandi ætlar sér að nota þarf að uppfylla.<br>&nbsp;&nbsp;&nbsp;<span id="G4M1L7">7.</span> 5. gr. reglugerðar (ESB) nr. 260/2012 um kröfur til greiðsluþjónustuveitanda varðandi millifærslur fjármuna og beingreiðslufærslur.<br>&nbsp;&nbsp;&nbsp;<span id="G4M1L8">8.</span> 8. gr. reglugerðar (ESB) nr. 260/2012 um hvenær greiðsluþjónustuveitanda er heimilt að leggja á millibankagjöld fyrir beingreiðslufærslur.<br>&nbsp;&nbsp;&nbsp;<span id="G4M1L9">9.</span> 9. gr. reglugerðar (ESB) nr. 260/2012 um aðgengi að greiðslum.<br>
<IMG SRC="hk.jpg" HEIGHT=11 WIDTH=11 alt="" id="G4M2"> Sektir geta numið frá 500 þús. kr. til 800 millj. kr. en geta þó verið hærri eða allt að 10% af heildarveltu samkvæmt síðasta samþykkta ársreikningi greiðsluþjónustuveitandans eða 10% af síðasta samþykkta samstæðureikningi ef greiðsluþjónustuveitandinn er hluti af samstæðu.<br>
<IMG SRC="hk.jpg" HEIGHT=11 WIDTH=11 alt="" id="G4M3"> Þrátt fyrir 2. mgr. er heimilt að ákvarða stjórnvaldssekt sem nemur allt að tvöfaldri þeirri fjárhæð sem fjárhagslegur ávinningur greiðsluþjónustuveitanda af brotinu nemur eða tapi sem forðað er með broti.<br>
<IMG SRC="hk.jpg" HEIGHT=11 WIDTH=11 alt="" id="G4M4"> Ákvarðanir Fjármálaeftirlitsins um stjórnvaldssektir eru aðfararhæfar. Sektir renna í ríkissjóð að frádregnum kostnaði við innheimtuna. Séu stjórnvaldssektir ekki greiddar innan mánaðar frá ákvörðun Fjármálaeftirlitsins skal greiða dráttarvexti af fjárhæð sektarinnar. Um ákvörðun og útreikning dráttarvaxta fer eftir lögum um vexti og verðtryggingu.<br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b> <em>Saknæmi.</em><br>
<IMG SRC="hk.jpg" HEIGHT=11 WIDTH=11 alt="" id="G5M1"> Stjórnvaldssektum verður beitt óháð því hvort brot eru framin af ásetningi eða gáleysi.<br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b> <em>Ákvörðun stjórnvaldssekta.</em><br>
<IMG SRC="hk.jpg" HEIGHT=11 WIDTH=11 alt="" id="G6M1"> Við ákvörðun stjórnvaldssekta skal tekið tillit til allra atvika sem máli skipta, þ.m.t. eftirfarandi atriða eftir því sem við á:
<br>&nbsp;&nbsp;&nbsp;<span id="G6M1L1">a.</span> alvarleika brots,<br>&nbsp;&nbsp;&nbsp;<span id="G6M1L2">b.</span> hvað brotið hefur staðið yfir lengi,<br>&nbsp;&nbsp;&nbsp;<span id="G6M1L3">c.</span> ábyrgðar hins brotlega,<br>&nbsp;&nbsp;&nbsp;<span id="G6M1L4">d.</span> fjárhagsstöðu hins brotlega, sér í lagi með hliðsjón af heildarársveltu hins brotlega,<br>&nbsp;&nbsp;&nbsp;<span id="G6M1L5">e.</span> þýðingar ávinnings eða taps sem forðað var með broti fyrir hinn brotlega,<br>&nbsp;&nbsp;&nbsp;<span id="G6M1L6">f.</span> hvort brot hafi leitt til taps þriðja aðila,<br>&nbsp;&nbsp;&nbsp;<span id="G6M1L7">g.</span> hvers konar mögulegra kerfislegra áhrifa brotsins,<br>&nbsp;&nbsp;&nbsp;<span id="G6M1L8">h.</span> samstarfsvilja hins brotlega,<br>&nbsp;&nbsp;&nbsp;<span id="G6M1L9">i.</span> fyrri brota hins brotlega og hvort um ítrekað brot er að ræða,<br>&nbsp;&nbsp;&nbsp;<span id="G6M1L10">j.</span> ráðstafana sem hinn brotlegi gerir eftir brotið til að koma í veg fyrir endurtekningu þess.<br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b> <em>Sátt.</em><br>
<IMG SRC="hk.jpg" HEIGHT=11 WIDTH=11 alt="" id="G7M1"> Hafi greiðsluþjónustuveitandi gerst brotlegur við ákvæði laga þessara eða ákvarðanir Fjármálaeftirlitsins á grundvelli þeirra er Fjármálaeftirlitinu heimilt að ljúka málinu með sátt með samþykki málsaðila. Sátt er bindandi fyrir málsaðila þegar hann hefur samþykkt og staðfest efni hennar með undirskrift sinni.<br>
<IMG SRC="hk.jpg" HEIGHT=11 WIDTH=11 alt="" id="G7M2"> Seðlabanki Íslands setur reglur um framkvæmd 1. mgr.<br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b> <em>Frestur til að beita stjórnvaldssektum.</em><br>
<IMG SRC="hk.jpg" HEIGHT=11 WIDTH=11 alt="" id="G8M1"> Heimild Fjármálaeftirlitsins til að beita stjórnvaldssektum samkvæmt lögum þessum fellur niður þegar fimm ár eru liðin frá því að háttsemi lauk.<br>
<IMG SRC="hk.jpg" HEIGHT=11 WIDTH=11 alt="" id="G8M2"> Frestur skv. 1. mgr. rofnar þegar Fjármálaeftirlitið tilkynnir aðila um upphaf rannsóknar á meintu broti. Rof frests hefur réttaráhrif gagnvart öllum sem staðið hafa að broti.<br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b> <em>Gildistaka.</em><br>
<IMG SRC="hk.jpg" HEIGHT=11 WIDTH=11 alt="" id="G9M1"> Lög þessi öðlast þegar gildi.<br>
<IMG SRC="hk.jpg" HEIGHT=11 WIDTH=11 alt="" id="G9M2"> <a href="https://www.althingi.is/altext/stjt/2025.027.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b> <em>Breyting á öðrum lögum. <a href="https://www.althingi.is/altext/stjt/2025.027.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a></em><br></body></html>
