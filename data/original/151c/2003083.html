<!DOCTYPE html>
<html><head>
<title>2003  nr. 83  26. mars/ Lög um Greiningar- og ráðgjafarstöð ríkisins1)</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 15. október 2021.&nbsp;&nbsp;Útgáfa 151c.&nbsp;&nbsp;Prenta í <a href="/lagasafn/pdf/151c/2003083.pdf">tveimur dálkum</a>.</small>
</small><hr>
<h2> Lög um Greiningar- og ráðgjafarstöð ríkisins<sup style="font-size:60%">1)</sup> </h2><p style='text-align:center'><strong>2003  nr. 83  26. mars</strong></p><hr>
&nbsp;&nbsp;&nbsp;<i><small><sup style="font-size:60%">1)</sup>Lögunum var breytt með <a href="/altext/stjt/2021.085.html">l. 85/2021</a>; breytingarnar taka gildi 1. jan. 2022 skv. <a href="/altext/stjt/2021.085.html">14. gr. s.l.</a> </small></i><br><a href="http://www.althingi.is//dba-bin/ferill.pl?ltg=128&amp;mnr=538"><i>Ferill málsins á Alþingi.</i></a>&nbsp;&nbsp;&nbsp;<a href="http://www.althingi.is/altext/128/s/0883.html"><i>Frumvarp til laga.</i></a><br>
<br>
<small><b>Tóku gildi 1. júní 2003.</b>  <em>Breytt með: </em>
<a href="/altext/stjt/2010.162.html">L. 162/2010</a> (tóku gildi 1. jan. 2011). 
<a href="/altext/stjt/2011.126.html">L. 126/2011</a> (tóku gildi 30. sept. 2011). 
<a href="/altext/stjt/2015.115.html">L. 115/2015</a> (tóku gildi 16. des. 2015). 
<a href="/altext/stjt/2019.048.html">L. 48/2019</a> (tóku gildi 26. júní 2019). 
<a href="/altext/stjt/2019.071.html">L. 71/2019</a> (tóku gildi 5. júlí 2019). 
<a href="/altext/stjt/2021.085.html">L. 85/2021</a> (taka gildi 1. jan. 2022). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>félags- og barnamálaráðherra</b> eða <b>félagsmálaráðuneyti</b> sem fer með lög þessi. Upplýsingar um málefnasvið ráðuneyta skv. forsetaúrskurði er að finna <a href="2018119.html">hér.</a><hr><br><b>I. kafli</b> <b>Markmið.</b><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b><br><IMG SRC="hk.jpg" HEIGHT=11 WIDTH=11 alt="" id="G1M1"> Markmið laga þessara er að tryggja að börn með alvarlegar þroskaraskanir sem geta leitt til fötlunar fái greiningu, ráðgjöf og önnur úrræði sem miða að því að draga úr afleiðingum röskunarinnar, enn fremur að tryggja öflun, viðhald og miðlun fræðilegrar þekkingar á þessu sviði.<br>
<IMG SRC="hk.jpg" HEIGHT=11 WIDTH=11 alt="" id="G1M2"> Í þessum tilgangi skal á vegum ríkisins starfrækt stofnun, Greiningar- og ráðgjafarstöð ríkisins sem þjóni landinu öllu.<br><br><b>II. kafli</b> <b>Skilgreiningar.</b><br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b><br><IMG SRC="hk.jpg" HEIGHT=11 WIDTH=11 alt="" id="G2M1"> Í lögum þessum hafa eftirfarandi orð svofellda merkingu:
<br>&nbsp;&nbsp;&nbsp;<span id="G2M1L1">1.</span> Með <i>alvarlegri þroskaröskun</i> er átt við meðfætt eða áunnið ástand sem veldur því að þroski og færni víkur verulega frá því sem eðlilegt er talið og hindrar einstakling í að aðlagast venjulegum kröfum þjóðfélagsins án markvissrar aðstoðar á uppvaxtarárum.<br>&nbsp;&nbsp;&nbsp;<span id="G2M1L2">2.</span> Með <i>fötlun</i> er átt við það ástand sem skapast þegar einstaklingur þarf fjölþætta þjónustu og aðstoð til langframa vegna alvarlegrar þroskaröskunar eða annarrar röskunar á færni.<br>&nbsp;&nbsp;&nbsp;<span id="G2M1L3">3.</span> Með <i>frumgreiningu</i> er átt við formlega athugun á þroska og færni eftir að grunur um frávik í þroska hefur vaknað.<br>&nbsp;&nbsp;&nbsp;<span id="G2M1L4">4.</span> Með <i>greiningu</i> er átt við athugun og samráð sérfræðinga með alþjóðlega viðurkenndum aðferðum til mats á eðli röskunar, til flokkunar eftir alþjóðlegum greiningarviðmiðum og til staðfestingar á fötlun, þegar það á við. Enn fremur felur greining í sér mat á færni og aðstæðum einstaklingsins sem nýtist til sérhæfðrar ráðgjafar og meðferðar.<br>&nbsp;&nbsp;&nbsp;<span id="G2M1L5">5.</span> Með <i>ráðgjöf</i> er átt við miðlun upplýsinga til forráðamanna og þjónustuaðila um eðli þroskaröskunar og framtíðarhorfur og leiðsögn um þjónustu og meðferðarleiðir sem miða að því að draga úr áhrifum röskunarinnar. Einnig felur ráðgjöf í sér upplýsingar um aðstoð sem miðar að því að draga úr áhrifum röskunarinnar á fjölskylduna.<br>&nbsp;&nbsp;&nbsp;<span id="G2M1L6">6.</span> Með <i>eftirfylgd</i> er átt við að fylgst sé með aðstöðu og framförum einstaklingsins og að hann njóti viðeigandi þjónustu, svo sem ráðgjafar, sérkennslu, þjálfunar og meðferðar, félagslegs stuðnings og hjálpartækja, enn fremur endurmat á færni og aðstæðum eftir því sem við á.<br><br><b>III. kafli</b> <b>Frumgreining.</b><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b><br><IMG SRC="hk.jpg" HEIGHT=11 WIDTH=11 alt="" id="G3M1"> Áður en til tilvísunar til Greiningar- og ráðgjafarstöðvar ríkisins kemur skal hafa farið fram frumgreining skv. 17. og 18. gr. laga um málefni [fatlaðs fólks],<sup style="font-size:60%">1)</sup> nr. 59/1992.<br>
<IMG SRC="hk.jpg" HEIGHT=11 WIDTH=11 alt="" id="G3M2"> Frumgreining getur einkum farið fram hjá eftirtöldum aðilum: Barnadeildum sjúkrahúsa, sérfræðiþjónustu grunnskóla, ráðgjafar- og sálfræðiþjónustu leikskóla, sérfræðingum svæðisskrifstofa, greiningarteymum heilbrigðisstofnana, Sjónstöð, Heyrnar- og talmeinastöð og ýmsum öðrum sérfræðingum.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2015.115.html">L. 115/2015, 13. gr.</a> </small></i><br><br><b>IV. kafli</b> <b>Greiningar- og ráðgjafarstöð ríkisins.</b><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b><br><IMG SRC="hk.jpg" HEIGHT=11 WIDTH=11 alt="" id="G4M1"> Hlutverk Greiningar- og ráðgjafarstöðvar ríkisins er að annast eftirfarandi:
<br>&nbsp;&nbsp;&nbsp;<span id="G4M1L1">1.</span> Greiningu barna og ungmenna með alvarlegar þroskaraskanir sem er vísað til athugunar að lokinni frumgreiningu.<br>&nbsp;&nbsp;&nbsp;<span id="G4M1L2">2.</span> Ráðgjöf og fræðslu til einstaklingsins, foreldra eða annarra aðstandenda og þjónustuaðila varðandi viðeigandi meðferð, þjálfun og önnur úrræði sem þörf er á.<br>&nbsp;&nbsp;&nbsp;<span id="G4M1L3">3.</span> Tilvísanir til annarra meðferðaraðila og stofnana í því skyni að hlutaðeigandi njóti þar þeirrar þjónustu sem þörf er á hverju sinni.<br>&nbsp;&nbsp;&nbsp;<span id="G4M1L4">4.</span> Langtímaeftirfylgd vegna þeirra einstaklinga sem búa við óvenjuflóknar eða sjaldgæfar þroskaraskanir.<br>&nbsp;&nbsp;&nbsp;<span id="G4M1L5">5.</span> Faglega aðstoð og ráðgjöf til samstarfsaðila, sbr. 3. mgr., t.d. varðandi:<br>&nbsp;&nbsp;&nbsp;<span id="G4M1L6">a.</span> uppbyggingu og starfrækslu greiningar- og ráðgjafarþjónustu,<br>&nbsp;&nbsp;&nbsp;<span id="G4M1L7">b.</span> menntun og þjálfun starfsfólks,<br>&nbsp;&nbsp;&nbsp;<span id="G4M1L8">c.</span> sérhæfðan tækjabúnað og aðgengi [fatlaðs fólks],<sup style="font-size:60%">1)</sup><br>&nbsp;&nbsp;&nbsp;<span id="G4M1L9">d.</span> kannanir á högum og þörfum [fatlaðs fólks],<sup style="font-size:60%">1)</sup><br>&nbsp;&nbsp;&nbsp;<span id="G4M1L10">e.</span> umsögn um þjónustu og vistun.<br>&nbsp;&nbsp;&nbsp;<span id="G4M1L11">6.</span> Öflun og miðlun þekkingar um fatlanir og alvarlegar þroskaraskanir, m.a. með því að fylgjast með nýjungum á alþjóðavettvangi.<br>&nbsp;&nbsp;&nbsp;<span id="G4M1L12">7.</span> Þróun, rannsókn og dreifingu á aðferðum og gögnum til greiningar á fötlunum og þroskaröskunum og á mismunandi meðferðaraðferðum.<br>&nbsp;&nbsp;&nbsp;<span id="G4M1L13">8.</span> Fræðilegar rannsóknir á sviði áunninna og meðfæddra fatlana og þroskaraskana og þátttöku í alþjóðastarfi, m.a. á sviði fátíðra fatlana.<br>&nbsp;&nbsp;&nbsp;<span id="G4M1L14">9.</span> Fræðslu á sviði fatlana og þroskaraskana og útgáfu fræðsluefnis.<br>
<IMG SRC="hk.jpg" HEIGHT=11 WIDTH=11 alt="" id="G4M2"> Stofnunin þjónar fyrst og fremst þeim sem eru á aldrinum 0&ndash;18 ára, sbr. 1. gr.<br>
<IMG SRC="hk.jpg" HEIGHT=11 WIDTH=11 alt="" id="G4M3"> Stofnunin skal hafa samráð við aðra aðila um þjónustu, kennslu og rannsóknir á sviði fatlana og þroskaraskana, t.d. svæðisskrifstofur um málefni [fatlaðs fólks],<sup style="font-size:60%">1)</sup> sveitarfélög sem tekið hafa að sér þjónustu við [fatlað fólk],<sup style="font-size:60%">1)</sup> félagsþjónustu sveitarfélaga, sérfræðiþjónustu grunnskóla, ráðgjafar- og sálfræðiþjónustu leikskóla, heilbrigðisstofnanir, háskólastofnanir, landlækni, stjórnarnefnd um málefni [fatlaðs fólks],<sup style="font-size:60%">1)</sup> svæðisráð málefna [fatlaðs fólks]<sup style="font-size:60%">1)</sup> og hagsmunasamtök [fatlaðs fólks].<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2015.115.html">L. 115/2015, 13. gr.</a> </small></i><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b><br><IMG SRC="hk.jpg" HEIGHT=11 WIDTH=11 alt="" id="G5M1"> [Ráðherra]<sup style="font-size:60%">1)</sup> skipar forstöðumann Greiningar- og ráðgjafarstöðvar ríkisins til fimm ára í senn. Forstöðumaður skal hafa háskólapróf og sérþekkingu á sviði fatlana og þroskaraskana. Forstöðumaður fer með stjórn stofnunarinnar, mótar stefnu í störfum hennar og er í fyrirsvari fyrir hana út á við. Hann ber ábyrgð á rekstri stofnunarinnar og að starfsemi hennar sé í samræmi við lög og stjórnvaldsfyrirmæli. Jafnframt annast forstöðumaður ráðningu annarra starfsmanna. [Ráðherra]<sup style="font-size:60%">2)</sup> setur forstöðumanni erindisbréf.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 373. gr.</a> <sup style="font-size:60%">2)</sup><a href="/altext/stjt/2010.162.html">L. 162/2010, 28. gr.</a> </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b><br><IMG SRC="hk.jpg" HEIGHT=11 WIDTH=11 alt="" id="G6M1"> Stofnunin gerir árlega fjárlaga- og rekstrartillögur, sem og fjárhags- og framkvæmdaáætlun til fjögurra ára.<br>
<IMG SRC="hk.jpg" HEIGHT=11 WIDTH=11 alt="" id="G6M2"> Rekstrarkostnaður stofnunarinnar greiðist úr ríkissjóði og af sértekjum hennar.<br>
<IMG SRC="hk.jpg" HEIGHT=11 WIDTH=11 alt="" id="G6M3"> [Ráðherra]<sup style="font-size:60%">1)</sup> er heimilt, að fengnum tillögum forstöðumanns stofnunarinnar, að setja gjaldskrá til að standa straum af kostnaði við námskeiðahald, útgáfu fræðsluefnis og faglega aðstoð og ráðgjöf til samstarfsaðila, sbr. 5., 7. og 9. tölul. 1. mgr. 4. gr.<br>
<IMG SRC="hk.jpg" HEIGHT=11 WIDTH=11 alt="" id="G6M4"> Greiningar- og ráðgjafarstöð ríkisins getur með sérstökum samningum, gegn greiðslu, annast sérfræðiþjónustu grunnskóla, sbr. 2. gr. reglugerðar um sérfræðiþjónustu skóla, nr. 386/1996, svo og ráðgjafar- og sálfræðiþjónustu leikskóla, sbr. <a href="1994078.html">16. gr. laga um leikskóla, nr. 78/1994</a>, fyrir sveitarfélögin [og mat á stuðningsþörfum fatlaðs fólks í einstökum sveitarfélögum og þjónustusvæðum fyrir Jöfnunarsjóð sveitarfélaga].<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 28. gr.</a> <sup style="font-size:60%">2)</sup><a href="/altext/stjt/2019.048.html">L. 48/2019, 14. gr.</a> </small></i><br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b><br><IMG SRC="hk.jpg" HEIGHT=11 WIDTH=11 alt="" id="G7M1"> [Starfsfólk Greiningar- og ráðgjafarstöðvar ríkisins er bundið þagnarskyldu skv. X. kafla stjórnsýslulaga.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G7M2"> Um trúnað, þagnarskyldu, [vinnslu og]<sup style="font-size:60%">2)</sup> varðveislu persónuupplýsinga, upplýsingagjöf og afhendingu gagna fer að öðru leyti eftir ákvæðum í lögum um réttindi sjúklinga, [lögum um heilbrigðisstarfsmenn og lögum um persónuvernd og vinnslu persónuupplýsinga].<sup style="font-size:60%">2)</sup> Um upplýsingaskyldu og afhendingu gagna fer jafnframt eftir barnalögum og barnaverndarlögum.<br>
<IMG SRC="hk.jpg" HEIGHT=11 WIDTH=11 alt="" id="G7M3"> [Greiningar- og ráðgjafarstöð ríkisins er heimilt að afla og vinna með persónuupplýsingar og gögn, svo sem læknisfræðilegar upplýsingar og vottorð sem nauðsynleg eru vegna þeirrar þjónustu sem stöðin veitir. Stofnuninni er heimilt að miðla niðurstöðum greininga og öðrum upplýsingum til þjónustuveitenda samkvæmt lögum um þjónustu við fatlað fólk með langvarandi stuðningsþarfir, lögum um félagsþjónustu sveitarfélaga, lögum um heilbrigðisþjónustu, lögum um grunnskóla, lögum um leikskóla og lögum um vinnumarkaðsaðgerðir og til annarra þjónustustofnana þar sem einstaklingur fær lögbundna þjónustu þegar slík miðlun er nauðsynleg til þess að stofnunin geti sinnt hlutverki sínu samkvæmt lögum.<br>
<IMG SRC="hk.jpg" HEIGHT=11 WIDTH=11 alt="" id="G7M4"> Stofnuninni ber að upplýsa viðkomandi einstakling eða forráðamann hans um fyrirhugaða vinnslu og miðlun persónuupplýsinga í samræmi við 2. mgr. <a href="2018090.html#G17">17. gr. laga um persónuvernd og vinnslu persónuupplýsinga, nr. 90/2018</a>, sbr. 14. gr. reglugerðar Evrópuþingsins og ráðsins (ESB) 2016/679.<br>
<IMG SRC="hk.jpg" HEIGHT=11 WIDTH=11 alt="" id="G7M5"> Stofnunin skal halda skrá yfir alla þá sem njóta þjónustu hennar í þeim tilgangi að hafa yfirsýn yfir stærð hópsins, bæta þjónustu við þá, tryggja gæði þjónustunnar og hafa eftirlit með henni til tölfræðiúrvinnslu og vísindarannsókna í samræmi við skilgreint hlutverk hennar.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2019.071.html">L. 71/2019, 5. gr.</a> <sup style="font-size:60%">2)</sup><a href="/altext/stjt/2019.048.html">L. 48/2019, 15. gr.</a> </small></i><br><br><b>V. kafli</b> <b>Eftirfylgd.</b><br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b><br><IMG SRC="hk.jpg" HEIGHT=11 WIDTH=11 alt="" id="G8M1"> Í kjölfar greiningar fer fram eftirfylgd. Að jafnaði skal eftirfylgd vera í höndum svæðisskrifstofa málefna [fatlaðs fólks]<sup style="font-size:60%">1)</sup> eða sveitarfélaga sem tekið hafa að sér þjónustu við [fatlað fólk],<sup style="font-size:60%">1)</sup> sérfræðiþjónustu skóla, ráðgjafarþjónustu leikskóla og annarra sérfræðinga eftir því sem við á.<br>
<IMG SRC="hk.jpg" HEIGHT=11 WIDTH=11 alt="" id="G8M2"> Greiningar- og ráðgjafarstöð ríkisins fer þó með eftirfylgd og ráðgjöf til lengri tíma vegna einstaklinga með óvenjuflóknar eða sjaldgæfar fatlanir og þroskaraskanir og sérhæfð vandamál tengd fötlun þeirra.<br>
<IMG SRC="hk.jpg" HEIGHT=11 WIDTH=11 alt="" id="G8M3"> Verði starfsmenn Greiningar- og ráðgjafarstöðvarinnar þess áskynja að einstaklingur nýtur ekki fullnægjandi þjónustu ber þeim að gera forstöðumanni stofnunarinnar viðvart. Getur hann, í samráði við [hinn fatlaða einstakling]<sup style="font-size:60%">1)</sup> eða forráðamann hans, beint skriflegu erindi um málið til viðkomandi svæðisráðs málefna [fatlaðs fólks].<sup style="font-size:60%">1)</sup> Skal hann þá jafnframt senda afrit til viðkomandi trúnaðarmanns [fatlaðs fólks]<sup style="font-size:60%">1)</sup> og svæðisskrifstofu eða sveitarfélags sem tekið hefur við málefnum [fatlaðs fólks].<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2015.115.html">L. 115/2015, 13. gr.</a> </small></i><br><br><b>VI. kafli</b> <b>Reglugerðarheimild og gildistaka.</b><br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b><br><IMG SRC="hk.jpg" HEIGHT=11 WIDTH=11 alt="" id="G9M1"> [Ráðherra]<sup style="font-size:60%">1)</sup> er heimilt að setja reglugerð um nánari framkvæmd laga þessara, einkum um samstarf Greiningar- og ráðgjafarstöðvarinnar við aðra aðila, sbr. 3. mgr. 4. gr., og varðandi sérstaka samninga við sveitarfélög, sbr. 4. mgr. 6. gr.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 28. gr.</a> </small></i><br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b><br><IMG SRC="hk.jpg" HEIGHT=11 WIDTH=11 alt="" id="G10M1"> Lög þessi öðlast gildi 1. júní 2003. <a href="http://www.althingi.is/altext/stjt/2003.083.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br><IMG SRC="sk.jpg" HEIGHT=11 WIDTH=11 alt=""> <b>Ákvæði til bráðabirgða.</b><br><IMG SRC="hk.jpg" HEIGHT=11 WIDTH=11 alt="" id="B0M1"> Lögin skulu endurskoðuð innan fjögurra ára frá gildistöku þeirra. Skal endurskoðun laganna vera lokið fyrir 1. júní 2007.<br></body></html>
