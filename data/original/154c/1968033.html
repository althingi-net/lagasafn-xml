<!DOCTYPE html>
<html><head>
<title>1968  nr. 33  20. apríl/ Lög um Félagsstofnun stúdenta við Háskóla Íslands</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. september 2024.&nbsp;&nbsp;Útgáfa 154c.&nbsp;&nbsp;Prenta í <a href="/lagasafn/pdf/154c/1968033.pdf">tveimur dálkum</a>.</small>
</small><hr>
<h2> Lög um Félagsstofnun stúdenta við Háskóla Íslands </h2><p style='text-align:center'><strong>1968  nr. 33  20. apríl</strong></p><hr>
<a href="https://www.althingi.is/thingstorf/thingmalalistar-eftir-thingum/ferill/?ltg=88&amp;mnr=157"><i>Ferill málsins á Alþingi.</i></a>&nbsp;&nbsp;&nbsp;<a href="https://www.althingi.is/altext/pdf/88/s/0358.pdf"><i>Frumvarp til laga.</i></a><br>
<br>
<small><b>Tóku gildi 18. maí 1968.</b>  <em>Breytt með: </em>
<a href="/altext/stjt/2004.129.html">L. 129/2004</a> (tóku gildi 31. des. 2005). 
<a href="/altext/stjt/2011.126.html">L. 126/2011</a> (tóku gildi 30. sept. 2011). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>háskóla-, iðnaðar- og nýsköpunarráðherra</b> eða <b>háskóla-, iðnaðar- og nýsköpunarráðuneyti</b> sem fer með lög þessi. <a href="2022006.html">Upplýsingar um málefnasvið ráðuneyta skv. forsetaúrskurði.</a><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b><br><IMG SRC="hk.jpg" HEIGHT=11 WIDTH=11 alt="" id="G1M1"> Við Háskóla Íslands skal starfa Félagsstofnun stúdenta. [Ráðuneytið],<sup style="font-size:60%">1)</sup> Háskóli Íslands og allir skrásettir stúdentar innan hans eiga aðild að stofnuninni, svo sem nánar segir í lögum þessum.<br>
<IMG SRC="hk.jpg" HEIGHT=11 WIDTH=11 alt="" id="G1M2"> Stofnunin er sjálfseignarstofnun með sjálfstæðri fjárhagsábyrgð. Eignir og skuldbindingar stúdentagarðanna og annarra fyrirtækja í þágu stúdenta, sem rekin eru innan skólans nú, skulu að fengnu samþykki háskólaráðs og stúdentaráðs hverfa undir hina nýju stofnun frá þeim tíma og með þeim hætti, sem nánar er kveðið á um í reglugerð samkvæmt 6. gr. laga þessara.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 48. gr.</a> </small></i><br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b><br><IMG SRC="hk.jpg" HEIGHT=11 WIDTH=11 alt="" id="G2M1"> Stofnunin skal annast rekstur og bera ábyrgð á fyrirtækjum í þágu stúdenta og beita sér fyrir eflingu þeirra samkvæmt því, sem nánar er kveðið á um í reglugerð.<br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b><br><IMG SRC="hk.jpg" HEIGHT=11 WIDTH=11 alt="" id="G3M1"> Stjórn stofnunarinnar skal skipuð fimm mönnum, einum tilnefndum af [ráðuneytinu],<sup style="font-size:60%">1)</sup> einum kosnum af háskólaráði og þrem kosnum af stúdentaráði til tveggja ára í senn. Varamenn skal tilnefna með sama hætti til jafnlangs tíma. Stjórnin kýs sér formann.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 48. gr.</a> </small></i><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b><br><IMG SRC="hk.jpg" HEIGHT=11 WIDTH=11 alt="" id="G4M1"> Stjórn stofnunarinnar aflar fjár til framkvæmda þeirra, er undir stofnunina heyra, í samvinnu við rektor og háskólaráð. Auk tekna af fyrirtækjum þeim, er Félagsstofnun stúdenta ræður yfir eftir lögum þessum og reglugerð, skal fjár til byggingarframkvæmda, rekstrar fyrirtækja og eflingar þeirra aflað sem hér segir:
<br>&nbsp;&nbsp;&nbsp;<span id="G4M1L1">1.</span> Árleg skrásetningargjöld stúdenta við Háskóla Íslands skulu renna að hluta til stofnunarinnar, eftir því sem nánar er ákveðið í reglugerð fyrir Háskóla Íslands.<br>&nbsp;&nbsp;&nbsp;<span id="G4M1L2">2.</span> Með framlagi úr ríkissjóði, eftir því sem Alþingi ákveður hverju sinni.<br>&nbsp;&nbsp;&nbsp;<span id="G4M1L3">3.</span> Gjöfum, sem Félagsstofnun stúdenta kunna að berast.<br>&nbsp;&nbsp;&nbsp;<span id="G4M1L4">4.</span> Öðrum úrræðum, er stjórn stofnunarinnar telur tiltækileg.<br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b><br><IMG SRC="hk.jpg" HEIGHT=11 WIDTH=11 alt="" id="G5M1"> Félagsstofnun stúdenta skal undanþegin [tekjuskatti]<sup style="font-size:60%">1)</sup> og útsvari.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2004.129.html">L. 129/2004, 37. gr.</a> </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b><br><IMG SRC="hk.jpg" HEIGHT=11 WIDTH=11 alt="" id="G6M1"> [Ráðuneytið]<sup style="font-size:60%">1)</sup> setur með reglugerð<sup style="font-size:60%">2)</sup> nánari ákvæði um framkvæmd laga þessara, að fengnum tillögum stúdentaráðs og háskólaráðs. Um breytingar á reglugerð skal hafa samráð við stúdentaráð, háskólaráð og stjórn stofnunarinnar.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 48. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/1590-2022">Rg. 1590/2022</a>. </small></i><br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b><br><IMG SRC="hk.jpg" HEIGHT=11 WIDTH=11 alt="" id="G7M1"> Lög þessi koma til framkvæmda þegar í stað, og skal stofnunin taka til starfa frá þeim tíma, er í reglugerð segir.<br></body></html>
