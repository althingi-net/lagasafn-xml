<!DOCTYPE html>
<html><head>
<title>2001  nr. 137  21. desember/ Kvikmyndalög</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. september 2024.&nbsp;&nbsp;Útgáfa 154c.&nbsp;&nbsp;Prenta í <a href="/lagasafn/pdf/154c/2001137.pdf">tveimur dálkum</a>.</small>
</small><hr>
<h2> Kvikmyndalög </h2><p style='text-align:center'><strong>2001  nr. 137  21. desember</strong></p><hr>
<a href="https://www.althingi.is/thingstorf/thingmalalistar-eftir-thingum/ferill/?ltg=127&amp;mnr=227"><i>Ferill málsins á Alþingi.</i></a>&nbsp;&nbsp;&nbsp;<a href="https://www.althingi.is/altext/127/s/0253.html"><i>Frumvarp til laga.</i></a><br>
<br>
<small><b>Tóku gildi 1. janúar 2003, sjá þó 14. gr.</b>  <em>Breytt með: </em>
<a href="/altext/stjt/2009.098.html">L. 98/2009</a> (tóku gildi 1. okt. 2009 nema 69. og 70. gr. sem tóku gildi 1. jan. 2010). 
<a href="/altext/stjt/2010.038.html">L. 38/2010</a> (tóku gildi 7. maí 2010). 
<a href="/altext/stjt/2011.126.html">L. 126/2011</a> (tóku gildi 30. sept. 2011). 
<a href="/altext/stjt/2018.097.html">L. 97/2018</a> (tóku gildi 30. júní 2018). 
<a href="/altext/stjt/2024.028.html">L. 28/2024</a> (tóku gildi 6. apríl 2024; ákvæði 4. gr. kemur til framkvæmda skv. fyrirmælum í 7. gr.). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>menningar- og viðskiptaráðherra</b> eða <b>menningar- og viðskiptaráðuneyti</b> sem fer með lög þessi. <a href="2022006.html">Upplýsingar um málefnasvið ráðuneyta skv. forsetaúrskurði.</a><hr><br><b>I. kafli.</b> <b>Markmið og yfirstjórn.</b><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b><br><IMG SRC="hk.jpg" HEIGHT=11 WIDTH=11 alt="" id="G1M1"> Markmið laga þessara er að efla kvikmyndagerð og kvikmyndamenningu [og stuðla að varðveislu kvikmyndaarfs]<sup style="font-size:60%">1)</sup> á Íslandi.<br>
<IMG SRC="hk.jpg" HEIGHT=11 WIDTH=11 alt="" id="G1M2"> Kvikmynd merkir í lögum þessum hvers kyns hreyfimyndaefni án tillits til þess með hvers konar tækni eða aðferðum það er framleitt.<br>
<IMG SRC="hk.jpg" HEIGHT=11 WIDTH=11 alt="" id="G1M3"> &hellip;<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2024.028.html">L. 28/2024, 1. gr.</a> <sup style="font-size:60%">2)</sup><a href="/altext/stjt/2018.097.html">L. 97/2018, 1. gr.</a> </small></i><br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b><br><IMG SRC="hk.jpg" HEIGHT=11 WIDTH=11 alt="" id="G2M1"> [Ráðherra]<sup style="font-size:60%">1)</sup> fer með yfirstjórn kvikmyndamála samkvæmt lögum þessum.<br>
<IMG SRC="hk.jpg" HEIGHT=11 WIDTH=11 alt="" id="G2M2"> [Kvikmyndaráð er stjórnvöldum og Kvikmyndamiðstöð Íslands til ráðgjafar um kvikmyndamálefni og gerir tillögur til ráðherra um stefnu og markmið opinberra aðgerða á sviði kvikmyndalistar.<br>
<IMG SRC="hk.jpg" HEIGHT=11 WIDTH=11 alt="" id="G2M3"> Ráðherra skipar átta fulltrúa í kvikmyndaráð til þriggja ára í senn, formann án tilnefningar, en hina sjö samkvæmt tilnefningum eftirtalinna aðila: Félags kvikmyndagerðarmanna, Framleiðendafélagsins &ndash; SÍK, Samtaka kvikmyndaleikstjóra, Félags kvikmyndahúsaeigenda, Bandalags íslenskra listamanna, Félags íslenskra leikara og Félags leikskálda og handritshöfunda. Varamenn skulu skipaðir með sama hætti. Sami maður verður ekki skipaður í sæti aðalmanns í kvikmyndaráð oftar en tvisvar samfleytt.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 335. gr.</a> <sup style="font-size:60%">2)</sup><a href="/altext/stjt/2018.097.html">L. 97/2018, 2. gr.</a> </small></i><br><br><b>II. kafli.</b> <b>Kvikmyndamiðstöð Íslands.</b><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b><br><IMG SRC="hk.jpg" HEIGHT=11 WIDTH=11 alt="" id="G3M1"> Verkefni Kvikmyndamiðstöðvar Íslands eru að:
<br>&nbsp;&nbsp;&nbsp;<span id="G3M1L1">1.</span> [Hafa umsjón með rekstri og starfsemi Kvikmyndasjóðs.]<sup style="font-size:60%">1)</sup><br>&nbsp;&nbsp;&nbsp;<span id="G3M1L2">2.</span> Stuðla að kynningu, útbreiðslu og sölu á íslenskum kvikmyndum hér á landi og erlendis og afla upplýsinga um íslenskar kvikmyndir og gefa þær út.<br>&nbsp;&nbsp;&nbsp;<span id="G3M1L3">3.</span> [Efla kvikmyndamenningu og fræðslu og stuðla að varðveislu kvikmyndaarfs þjóðarinnar.]<sup style="font-size:60%">2)</sup><br>&nbsp;&nbsp;&nbsp;<span id="G3M1L4">4.</span> Stuðla að auknum samskiptum við erlenda aðila á sviði kvikmyndamála.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2018.097.html">L. 97/2018, 3. gr.</a> <sup style="font-size:60%">2)</sup><a href="/altext/stjt/2024.028.html">L. 28/2024, 2. gr.</a> </small></i><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b><br><IMG SRC="hk.jpg" HEIGHT=11 WIDTH=11 alt="" id="G4M1"> [Ráðherra]<sup style="font-size:60%">1)</sup> skipar forstöðumann Kvikmyndamiðstöðvar Íslands til fimm ára í senn, að fenginni umsögn kvikmyndaráðs. Forstöðumaðurinn skal hafa staðgóða þekkingu á kvikmyndamálum og íslenskri menningu.<br>
<IMG SRC="hk.jpg" HEIGHT=11 WIDTH=11 alt="" id="G4M2"> [Heimilt er að endurskipa forstöðumann einu sinni til fimm ára.<br>
<IMG SRC="hk.jpg" HEIGHT=11 WIDTH=11 alt="" id="G4M3"> Forstöðumaður fer með yfirstjórn Kvikmyndamiðstöðvar Íslands. Hann stýrir daglegum rekstri miðstöðvarinnar, sér um fjárreiður, reikningsskil og gerð fjárhagsáætlana og ber ábyrgð á að miðstöðin starfi í samræmi við lög og stjórnvaldsfyrirmæli. Forstöðumaður ber ábyrgð á því að rekstrarútgjöld og rekstrarafkoma miðstöðvarinnar sé í samræmi við fjárveitingar til hennar og að fjármunir hennar séu nýttir á árangursríkan hátt. Forstöðumaður ræður annað starfsfólk Kvikmyndamiðstöðvar Íslands.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 335. gr.</a> <sup style="font-size:60%">2)</sup><a href="/altext/stjt/2018.097.html">L. 97/2018, 4. gr.</a> </small></i><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b> &hellip;<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2018.097.html">L. 97/2018, 5. gr.</a> </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b><br><IMG SRC="hk.jpg" HEIGHT=11 WIDTH=11 alt="" id="G6M1"> [Hlutverk Kvikmyndasjóðs er að efla íslenska kvikmyndagerð og gerð kvikmynda sem hafa íslenska menningarlega og samfélagslega skírskotun, nema sérstök menningarleg rök leiði til annars, með fjárstuðningi. [Í því skyni veitir Kvikmyndasjóður styrki sem geta m.a. falið í sér kröfu um endurheimt að uppfylltum skilyrðum sem nánar er kveðið á um í reglugerð. Endurheimtir styrkir skulu renna til Kvikmyndasjóðs.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G6M2"> Íslensk kvikmynd í skilningi laga þessara er kvikmynd sem unnin er og kostuð af íslenskum aðilum eða er samstarfsverkefni íslenskra og erlendra aðila.<br>
<IMG SRC="hk.jpg" HEIGHT=11 WIDTH=11 alt="" id="G6M3"> Heimilt er að veita sérstaka sýningarstyrki vegna sýninga á kvikmyndum á íslensku í kvikmyndahúsum hér á landi í hlutfalli við heildarandvirði seldra aðgöngumiða að sýningum á viðkomandi kvikmynd. Með kvikmynd á íslensku er átt við að frumútgáfa kvikmyndar sé með íslensku tali.<br>
<IMG SRC="hk.jpg" HEIGHT=11 WIDTH=11 alt="" id="G6M4"> Skilyrði í lögum þessum um þjóðerni, búsetu eða skráningu hér á landi gildir ekki um lögaðila og einstaklinga sem falla undir ákvæði samningsins um Evrópska efnahagssvæðið, sbr. þó 5. mgr. um móttöku styrks.<br>
<IMG SRC="hk.jpg" HEIGHT=11 WIDTH=11 alt="" id="G6M5"> Skilyrða má móttöku styrks því að styrkþegi hafi skráð útibú eða umboðsmann hér á landi.<br>
<IMG SRC="hk.jpg" HEIGHT=11 WIDTH=11 alt="" id="G6M6"> Ráðherra er heimilt með reglugerð að falla frá kröfu um þjóðerni, búsetu eða skráningu hér á landi í því skyni að koma til framkvæmda ákvæðum þjóðréttarsamninga sem gerðir hafa verið við önnur ríki.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2024.028.html">L. 28/2024, 3. gr.</a> <sup style="font-size:60%">2)</sup><a href="/altext/stjt/2018.097.html">L. 97/2018, 6. gr.</a> </small></i><br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b><br><IMG SRC="hk.jpg" HEIGHT=11 WIDTH=11 alt="" id="G7M1"> [Forstöðumaður Kvikmyndamiðstöðvar Íslands tekur endanlega ákvörðun um veitingu fjárstuðnings úr Kvikmyndasjóði að fengnum umsögnum og tillögum frá þar til bærum aðilum samkvæmt reglugerð þegar slíkt á við.<br>
<IMG SRC="hk.jpg" HEIGHT=11 WIDTH=11 alt="" id="G7M2"> Kvikmyndaráðgjafar meta styrkumsóknir vegna kvikmyndagerðar sem berast Kvikmyndasjóði og gera tillögur um styrkveitingar á grundvelli þeirra til forstöðumanns Kvikmyndamiðstöðvar Íslands. Kvikmyndaráðgjafar skulu hafa þekkingu eða reynslu á sviði kvikmynda og um þá gilda hæfisreglur stjórnsýslulaga. Forsendur sem lagðar eru til grundvallar við mat kvikmyndaráðgjafa á umsóknum skulu koma fram í reglugerð.<br>
<IMG SRC="hk.jpg" HEIGHT=11 WIDTH=11 alt="" id="G7M3"> Við ákvörðun styrks úr Kvikmyndasjóði skal taka tillit til styrkja sem þegar hafa verið veittir til gerðar viðkomandi kvikmyndar og sem vilyrði hafa verið gefin fyrir til að gæta þess að heildarfjárhæð styrks verði ekki umfram þær viðmiðanir sem kveðið er á um í reglum sem gilda á Evrópska efnahagssvæðinu og í reglugerð. Komi í ljós að skilyrði í þessum lögum og reglugerð hafi ekki verið uppfyllt, eða kostnaður við verkefnið reynist lægri en gert var ráð fyrir í umsókn, getur komið til endurgreiðslu styrkveitingar.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2018.097.html">L. 97/2018, 7. gr.</a> </small></i><br><br><b>III. kafli.</b> <b>Kvikmyndasafn Íslands.</b><br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b><br><IMG SRC="hk.jpg" HEIGHT=11 WIDTH=11 alt="" id="G8M1"> Hlutverk Kvikmyndasafns Íslands er að:
<br>&nbsp;&nbsp;&nbsp;<span id="G8M1L1">1.</span> Safna, skrásetja og varðveita íslenskar kvikmyndir, samvinnuverkefni íslenskra og erlendra aðila og erlendar kvikmyndir sem teknar hafa verið á Íslandi, þ.m.t. að varðveita skilaskylt efni samkvæmt lögum um skylduskil til safna.<br>&nbsp;&nbsp;&nbsp;<span id="G8M1L2">2.</span> Hafa eftirlit með skylduskilum kvikmyndaefnis samkvæmt lögum um skylduskil til safna.<br>&nbsp;&nbsp;&nbsp;<span id="G8M1L3">3.</span> Standa fyrir sýningum á innlendri og erlendri kvikmyndalist.<br>&nbsp;&nbsp;&nbsp;<span id="G8M1L4">4.</span> Sjá um viðhald og endurgerðir á kvikmyndum safnsins.<br>&nbsp;&nbsp;&nbsp;<span id="G8M1L5">5.</span> Skapa fræðimönnum og fagmönnum aðstöðu til að stunda kvikmyndafræðilegar rannsóknir.<br>&nbsp;&nbsp;&nbsp;<span id="G8M1L6">6.</span> [Efla og kynna kvikmyndamenningu á Íslandi á sviði sögulegrar kvikmyndalistar.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2018.097.html">L. 97/2018, 8. gr.</a> </small></i><br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b><br><IMG SRC="hk.jpg" HEIGHT=11 WIDTH=11 alt="" id="G9M1"> [Ráðherra]<sup style="font-size:60%">1)</sup> skipar forstöðumann Kvikmyndasafns Íslands til fimm ára í senn. Forstöðumaðurinn skal hafa staðgóða þekkingu á kvikmyndamálum og íslenskri menningarsögu. [Heimilt er að endurskipa forstöðumann einu sinni til fimm ára.]<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G9M2"> [Forstöðumaðurinn fer með yfirstjórn Kvikmyndasafnsins. Hann stýrir daglegum rekstri safnsins, sér um fjárreiður, reikningsskil og gerð fjárhagsáætlana og ber ábyrgð á að Kvikmyndasafn Íslands starfi í samræmi við lög og stjórnvaldsfyrirmæli. Forstöðumaðurinn ber ábyrgð á því að rekstrarútgjöld og rekstrarafkoma safnsins sé í samræmi við fjárveitingar til stofnunarinnar og að fjármunir hennar séu nýttir á árangursríkan hátt. Forstöðumaður ræður annað starfsfólk Kvikmyndasafns Íslands.]<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 335. gr.</a> <sup style="font-size:60%">2)</sup><a href="/altext/stjt/2024.028.html">L. 28/2024, 4. gr.</a> <sup style="font-size:60%">3)</sup><a href="/altext/stjt/2018.097.html">L. 97/2018, 9. gr.</a> </small></i><br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b><br><IMG SRC="hk.jpg" HEIGHT=11 WIDTH=11 alt="" id="G10M1"> [Framleiðendum kvikmynda sem hlotið hafa styrk úr Kvikmyndasjóði er skylt að afhenda Kvikmyndasafni Íslands á stafrænu formi frumskrá kvikmyndar sinnar, sýningarskrár, stiklur og streymisskrár auk útgefinna gagna sem varða kvikmyndina. Nánar skal kveðið á um framkvæmd skila í reglugerð.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2018.097.html">L. 97/2018, 10. gr.</a> </small></i><br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b><br><IMG SRC="hk.jpg" HEIGHT=11 WIDTH=11 alt="" id="G11M1"> &hellip;<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G11M2"> [Kvikmyndasafni Íslands er heimilt að taka gjald fyrir eftirtalið: Útlán á kvikmyndum, kvikmyndasýningar, afritun, skönnun og stafvæðingu hliðræns efnis og sérfræðilega heimildaþjónustu og launa- og efniskostnað vegna þessara þátta. Jafnframt er safninu heimilt að taka gjald fyrir sýningu, annan flutning og rétt til eintakagerðar í samræmi við ákvæði <a href="1972073.html">höfundalaga, nr. 73/1972</a>. Kvikmyndasafnið skal setja sér gjaldskrá vegna þessarar þjónustu sem ráðherra staðfestir.]<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G11M3"> &hellip;<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2018.097.html">L. 97/2018, 11. gr.</a> <sup style="font-size:60%">2)</sup><a href="/altext/stjt/2024.028.html">L. 28/2024, 5. gr.</a> </small></i><br><br><b>IV. kafli.</b> <b>Önnur ákvæði.</b><br>
<span id="G12"></span><IMG SRC="sk.jpg" HEIGHT=11 WIDTH=11 alt=""> <b>12. gr.</b> &hellip;<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2018.097.html">L. 97/2018, 12. gr.</a> </small></i><br>
<span id="G13"></span><IMG SRC="sk.jpg" HEIGHT=11 WIDTH=11 alt=""> <b>13. gr.</b><br><IMG SRC="hk.jpg" HEIGHT=11 WIDTH=11 alt="" id="G13M1"> [Ráðherra setur í reglugerð<sup style="font-size:60%">1)</sup> nánari ákvæði um framkvæmd laga þessara og um starfsemi Kvikmyndasjóðs, þar á meðal um styrkjaflokka, meðferð og afgreiðslu umsókna þar sem m.a. skal líta til jafnrar stöðu kvenna og karla.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/229-2003">Rg. 229/2003</a>, sbr. <a href="https://www.reglugerd.is/reglugerdir/allar/nr/1066-2004">1066/2004</a>, <a href="https://www.reglugerd.is/reglugerdir/allar/nr/1118-2007">1118/2007</a>, <a href="https://www.reglugerd.is/reglugerdir/allar/nr/133-2009">133/2009</a>, <a href="https://www.reglugerd.is/reglugerdir/allar/nr/1147-2016">1147/2016</a> og <a href="https://www.reglugerd.is/reglugerdir/allar/nr/556-2020">556/2020</a>. <a href="https://www.reglugerd.is/reglugerdir/allar/nr/446-2015">Rg. 446/2015</a>. <a href="https://www.reglugerd.is/reglugerdir/allar/nr/1349-2018">Rg. 1349/2018</a>. <sup style="font-size:60%">2)</sup><a href="/altext/stjt/2024.028.html">L. 28/2024, 6. gr.</a> </small></i><br>
<span id="G14"></span><IMG SRC="sk.jpg" HEIGHT=11 WIDTH=11 alt=""> <b>14. gr.</b><br><IMG SRC="hk.jpg" HEIGHT=11 WIDTH=11 alt="" id="G14M1"> Lög þessi öðlast gildi 1. janúar 2003 og skulu vera komin að fullu til framkvæmda 1. mars 2003. <a href="https://www.althingi.is/altext/stjt/2001.137.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br><IMG SRC="sk.jpg" HEIGHT=11 WIDTH=11 alt=""> <b>Ákvæði til bráðabirgða.</b> &hellip;<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2018.097.html">L. 97/2018, 14. gr.</a> </small></i><br></body></html>
