<!DOCTYPE html>
<html><head>
<title>2024  nr. 110  5. júlí/ Lög um Umhverfis- og orkustofnun</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. september 2024.&nbsp;&nbsp;Útgáfa 154c.&nbsp;&nbsp;Prenta í <a href="/lagasafn/pdf/154c/2024110.pdf">tveimur dálkum</a>.</small>
</small><hr>
<h2> Lög um Umhverfis- og orkustofnun </h2><p style='text-align:center'><strong>2024  nr. 110  5. júlí</strong></p><hr>
<a href="https://www.althingi.is/thingstorf/thingmalalistar-eftir-thingum/ferill/?ltg=154&amp;mnr=585"><i>Ferill málsins á Alþingi.</i></a>&nbsp;&nbsp;&nbsp;<a href="https://www.althingi.is/altext/154/s/0817.html"><i>Frumvarp til laga.</i></a><br>
<br>
<small><b>Taka gildi 1. janúar 2025 nema 3. mgr. 2. gr. sem tekur gildi 1. janúar 2026; um lagaskil sjá 7. gr. og brbákv.</b> </small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>umhverfis-, orku- og loftslagsráðherra</b> eða <b>umhverfis-, orku- og loftslagsráðuneyti</b> sem fer með lög þessi. <a href="2022006.html">Upplýsingar um málefnasvið ráðuneyta skv. forsetaúrskurði.</a><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b> <em>Yfirstjórn.</em><br>
<IMG SRC="hk.jpg" HEIGHT=11 WIDTH=11 alt="" id="G1M1"> Umhverfis- og orkustofnun er ríkisstofnun undir yfirstjórn ráðherra.<br>
<IMG SRC="hk.jpg" HEIGHT=11 WIDTH=11 alt="" id="G1M2"> Innan Umhverfis- og orkustofnunar skal starfa sérstök eining sem nefnist Raforkueftirlitið. Raforkueftirlitið er sjálfstætt í störfum sínum þegar það sinnir raforkueftirliti samkvæmt raforkulögum og reglugerðum settum á grundvelli þeirra.<br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b> <em>Forstjóri o.fl.</em><br>
<IMG SRC="hk.jpg" HEIGHT=11 WIDTH=11 alt="" id="G2M1"> Ráðherra skipar forstjóra Umhverfis- og orkustofnunar til fimm ára í senn. Forstjóri skal hafa háskólamenntun sem nýtist í starfi. Forstjóri ber ábyrgð á starfsemi stofnunarinnar og annast rekstur hennar.<br>
<IMG SRC="hk.jpg" HEIGHT=11 WIDTH=11 alt="" id="G2M2"> Forstjóri ber ábyrgð á:
<br>&nbsp;&nbsp;&nbsp;<span id="G2M2L1">a.</span> að stofnunin starfi í samræmi við lög, stjórnvaldsfyrirmæli og stefnu stjórnvalda,<br>&nbsp;&nbsp;&nbsp;<span id="G2M2L2">b.</span> fjárreiðum stofnunarinnar og reikningshaldi,<br>&nbsp;&nbsp;&nbsp;<span id="G2M2L3">c.</span> að fjármunir séu nýttir á árangursríkan hátt og í samræmi við ársáætlun, <br>&nbsp;&nbsp;&nbsp;<span id="G2M2L4">d.</span> að rekstrarútgjöld og rekstrarafkoma séu í samræmi við fjárveitingar og gerð ársáætlunar fyrir stofnunina í heild,<br>&nbsp;&nbsp;&nbsp;<span id="G2M2L5">e.</span> ráðningu starfsfólks og fer með yfirstjórn starfsmannamála.<br>
<IMG SRC="hk.jpg" HEIGHT=11 WIDTH=11 alt="" id="G2M3"> Ráðherra skipar skrifstofustjóra Raforkueftirlitsins til fimm ára í senn. Ber hann faglega og stjórnunarlega ábyrgð á rekstri Raforkueftirlitsins. Sama einstakling er aðeins hægt að skipa skrifstofustjóra Raforkueftirlitsins tvisvar sinnum. Við skipun í embætti skrifstofustjóra Raforkueftirlitsins skal ráðherra skipa þriggja manna nefnd til að meta hæfni umsækjenda um embættið. Niðurstaða hæfnisnefndar er ráðgefandi við skipun í embætti.<br>
<IMG SRC="hk.jpg" HEIGHT=11 WIDTH=11 alt="" id="G2M4"> Umhverfis- og orkustofnun skal árlega gera áætlun um störf stofnunarinnar, birta skýrslu um starfsemi sína og setja sér stefnu til lengri tíma um starfsemi og meginverkefni stofnunarinnar í samræmi við ákvæði laga um opinber fjármál.<br>
<IMG SRC="hk.jpg" HEIGHT=11 WIDTH=11 alt="" id="G2M5"> Ráðherra setur í reglugerð, að höfðu samráði við Umhverfis- og orkustofnun, nánari ákvæði um skipulag stofnunarinnar, þ.m.t. staðsetningu starfsstöðva hennar með það að markmiði að fjölga störfum á landsbyggðinni.<br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b> <em>Hlutverk Umhverfis- og orkustofnunar.</em><br>
<IMG SRC="hk.jpg" HEIGHT=11 WIDTH=11 alt="" id="G3M1"> Umhverfis- og orkustofnun fer með stjórnsýslu og eftirlit sem og önnur verkefni á sviði loftslags-, umhverfis- og orkumála og málefna auðlindanýtingar. Stofnunin skal í starfsemi sinni vinna að lögbundnum markmiðum og stefnu stjórnvalda hverju sinni og eftir atvikum leitast við að hafa samráð við stofnanir sem tengjast starfsemi hennar sem og aðra aðila.<br>
<IMG SRC="hk.jpg" HEIGHT=11 WIDTH=11 alt="" id="G3M2"> Málefni sem falla undir starfsemi Umhverfis- og orkustofnunar eru eftirtalin:
<br>&nbsp;&nbsp;&nbsp;<span id="G3M2L1">1.</span> Efnamál.<br>&nbsp;&nbsp;&nbsp;<span id="G3M2L2">2.</span> Erfðabreyttar lífverur.<br>&nbsp;&nbsp;&nbsp;<span id="G3M2L3">3.</span> Fráveitumál.<br>&nbsp;&nbsp;&nbsp;<span id="G3M2L4">4.</span> Hollustuhættir.<br>&nbsp;&nbsp;&nbsp;<span id="G3M2L5">5.</span> Hringrásarhagkerfi og úrgangsmál.<br>&nbsp;&nbsp;&nbsp;<span id="G3M2L6">6.</span> Jöfnun kostnaðar við húshitun og dreifingu raforku.<br>&nbsp;&nbsp;&nbsp;<span id="G3M2L7">7.</span> Leit, rannsóknir og vinnsla orku og annarra auðlinda í jörðu og á, í eða undir hafsbotni.<br>&nbsp;&nbsp;&nbsp;<span id="G3M2L8">8.</span> Mengunarvarnir.<br>&nbsp;&nbsp;&nbsp;<span id="G3M2L9">9.</span> Orkuskipti.<br>&nbsp;&nbsp;&nbsp;<span id="G3M2L10">10.</span> Orkusparnaður og nýting orku.<br>&nbsp;&nbsp;&nbsp;<span id="G3M2L11">11.</span> Hitaveitur.<br>&nbsp;&nbsp;&nbsp;<span id="G3M2L12">12.</span> Loftgæði, þ.m.t. losunarbókhald yfir loftmengunarefni.<br>&nbsp;&nbsp;&nbsp;<span id="G3M2L13">13.</span> Loftslagsmál, þ.m.t. losunarbókhald Íslands yfir gróðurhúsalofttegundir og viðskiptakerfi ESB með losunarheimildir.<br>&nbsp;&nbsp;&nbsp;<span id="G3M2L14">14.</span> Raforkumarkaður.<br>&nbsp;&nbsp;&nbsp;<span id="G3M2L15">15.</span> Stjórn vatnamála.<br>&nbsp;&nbsp;&nbsp;<span id="G3M2L16">16.</span> Umhverfisábyrgð.<br>&nbsp;&nbsp;&nbsp;<span id="G3M2L17">17.</span> Umhverfisvottanir og sjálfbær neysla.<br>&nbsp;&nbsp;&nbsp;<span id="G3M2L18">18.</span> Upprunaábyrgðir.<br>&nbsp;&nbsp;&nbsp;<span id="G3M2L19">19.</span> Varnir gegn mengun hafs og stranda.<br>&nbsp;&nbsp;&nbsp;<span id="G3M2L20">20.</span> Vatnsréttindi og nýting og aðgangur að vatni.<br>&nbsp;&nbsp;&nbsp;<span id="G3M2L21">21.</span> Verndar- og orkunýtingaráætlun.<br>&nbsp;&nbsp;&nbsp;<span id="G3M2L22">22.</span> Vinnsla, flutningur, dreifing og viðskipti með raforku.<br>&nbsp;&nbsp;&nbsp;<span id="G3M2L23">23.</span> Öryggi raforkukerfisins.<br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b> <em>Verkefni Umhverfis- og orkustofnunar.</em><br>
<IMG SRC="hk.jpg" HEIGHT=11 WIDTH=11 alt="" id="G4M1"> Umhverfis- og orkustofnun veitir ráðherra ráðgjöf og aðstoð við undirbúning að stefnumótun, áætlunum og setningu laga og stjórnvaldsfyrirmæla á starfssviði sínu. Stofnunin veitir einnig öðrum stjórnvöldum ráðgjöf og umsagnir um slík málefni í samræmi við lög.<br>
<IMG SRC="hk.jpg" HEIGHT=11 WIDTH=11 alt="" id="G4M2"> Önnur helstu verkefni Umhverfis- og orkustofnunar eru eftirtalin eins og nánar greinir í ákvæðum laga þar um:
<br>&nbsp;&nbsp;&nbsp;<span id="G4M2L1">1.</span> Ákvarðanir um útgáfu leyfa og beiting sambærilegra heimilda auk annarrar stjórnsýslu. <br>&nbsp;&nbsp;&nbsp;<span id="G4M2L2">2.</span> Eftirlit með framfylgd laga og annarra stjórnvaldsfyrirmæla.<br>&nbsp;&nbsp;&nbsp;<span id="G4M2L3">3.</span> Fræðsla og leiðbeiningar ásamt söfnun og miðlun upplýsinga. <br>&nbsp;&nbsp;&nbsp;<span id="G4M2L4">4.</span> Gerð og framfylgd áætlana og skýrslna. <br>&nbsp;&nbsp;&nbsp;<span id="G4M2L5">5.</span> Samræming heilbrigðiseftirlits. <br>&nbsp;&nbsp;&nbsp;<span id="G4M2L6">6.</span> Viðbrögð við bráðamengun á hafi.<br>&nbsp;&nbsp;&nbsp;<span id="G4M2L7">7.</span> Umsjón með vöktun tiltekinna umhverfisþátta.<br>&nbsp;&nbsp;&nbsp;<span id="G4M2L8">8.</span> Þátttaka í alþjóðlegu samstarfi á starfssviði stofnunarinnar.<br>&nbsp;&nbsp;&nbsp;<span id="G4M2L9">9.</span> Önnur verkefni samkvæmt sérlögum, stjórnvaldsfyrirmælum eða ákvörðun ráðherra.<br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b> <em>Hlutverk Raforkueftirlitsins.</em><br>
<IMG SRC="hk.jpg" HEIGHT=11 WIDTH=11 alt="" id="G5M1"> Hlutverk Raforkueftirlitsins er eftirfarandi:
<br>&nbsp;&nbsp;&nbsp;<span id="G5M1L1">a.</span> að sinna raforkueftirliti samkvæmt raforkulögum og reglugerðum settum á grundvelli þeirra,<br>&nbsp;&nbsp;&nbsp;<span id="G5M1L2">b.</span> að vera stjórnvöldum til ráðgjafar og umsagnar um raforkumál,<br>&nbsp;&nbsp;&nbsp;<span id="G5M1L3">c.</span> að annast önnur verkefni sem Raforkueftirlitinu eru falin samkvæmt lögum eða stjórnvaldsfyrirmælum. <br>
<IMG SRC="hk.jpg" HEIGHT=11 WIDTH=11 alt="" id="G5M2"> Til að tryggja sjálfstæði sitt, gagnsæi og jafnræði við raforkueftirlit skal Raforkueftirlitið setja sér starfsreglur og birta þær almenningi.<br>
<IMG SRC="hk.jpg" HEIGHT=11 WIDTH=11 alt="" id="G5M3"> Raforkueftirlitið skal vera sjálfstæð eining innan Umhverfis- og orkustofnunar sem rekin er fjárhagslega aðgreind frá annarri starfsemi stofnunarinnar.<br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b> <em>Valdheimildir, stjórnsýsluviðurlög, gjaldtökuheimildir, framsal eftirlits o.fl.</em><br>
<IMG SRC="hk.jpg" HEIGHT=11 WIDTH=11 alt="" id="G6M1"> Um valdheimildir Umhverfis- og orkustofnunar, beitingu stjórnsýsluviðurlaga, gjaldtökuheimildir, heimildir til að krefjast endurgreiðslu á útlögðum kostnaði stofnunarinnar og heimildir til að gera samninga við faggilta skoðunaraðila eða aðra um framkvæmd tiltekinna verkefna eða eftirlits fer eftir ákvæðum annarra laga sem stofnunin starfar eftir.<br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b> <em>Gildistaka.</em><br>
<IMG SRC="hk.jpg" HEIGHT=11 WIDTH=11 alt="" id="G7M1"> Lög þessi öðlast gildi 1. janúar 2025 og tekur þá Umhverfis- og orkustofnun til starfa. Við gildistöku laga þessara falla úr gildi <a href="2003087.html">lög um Orkustofnun, nr. 87/2003</a>, og Orkustofnun er lögð niður, ásamt embætti orkumálastjóra. Umhverfis- og orkustofnun tekur við hlutverki, verkefnum, réttindum og skyldum, eignum og skuldbindingum Orkustofnunar og þess hluta af starfsemi Umhverfisstofnunar er lýtur að umhverfis- og loftslagsmálum.<br>
<IMG SRC="hk.jpg" HEIGHT=11 WIDTH=11 alt="" id="G7M2"> Þrátt fyrir 1. mgr. öðlast ákvæði 3. mgr. 2. gr. gildi 1. janúar 2026.<br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b> <em>Breyting á öðrum lögum. <a href="https://www.althingi.is/altext/stjt/2024.091.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a></em><br><IMG SRC="sk.jpg" HEIGHT=11 WIDTH=11 alt=""> <b>Ákvæði til bráðabirgða.</b><br><IMG SRC="hk.jpg" HEIGHT=11 WIDTH=11 alt="" id="B0M1"> Starfsfólk Umhverfisstofnunar og Orkustofnunar sem er í starfi við gildistöku laga þessara og sinnir þeim verkefnum sem færast til Umhverfis- og orkustofnunar samkvæmt lögum þessum skal eiga forgangsrétt til starfa í Umhverfis- og orkustofnun þegar hún tekur til starfa. Ákvæði <a href="1996070.html#G7">7. gr. laga um réttindi og skyldur starfsmanna ríkisins, nr. 70/1996</a>, gilda ekki um störf sem ráðið er í samkvæmt þessu ákvæði.<br><IMG SRC="hk.jpg" HEIGHT=11 WIDTH=11 alt="" id="B0M2"> Starfsfólk Orkustofnunar og Umhverfisstofnunar sem ráðið verður til starfa hjá Umhverfis- og orkustofnun heldur réttindum sem það hefur áunnið sér til námsleyfis og um lengdan uppsagnarfrest samkvæmt kjarasamningum þar sem miðað er við samfellt starf hjá sömu stofnun.<br><IMG SRC="hk.jpg" HEIGHT=11 WIDTH=11 alt="" id="B0M3"> Þrátt fyrir ákvæði 7. gr. er ráðherra heimilt að skipa forstjóra Umhverfis- og orkustofnunar við samþykkt þessara laga og skal hann vinna með umhverfis-, orku- og loftslagsráðuneytinu að því að undirbúa gildistöku laganna, þ.m.t. ráða starfsfólk til Umhverfis- og orkustofnunar.<br></body></html>
