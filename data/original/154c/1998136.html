<!DOCTYPE html>
<html><head>
<title>1998  nr. 136  22. desember/ Lög um vegabréf</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. september 2024.&nbsp;&nbsp;Útgáfa 154c.&nbsp;&nbsp;Prenta í <a href="/lagasafn/pdf/154c/1998136.pdf">tveimur dálkum</a>.</small>
</small><hr>
<h2> Lög um vegabréf </h2><p style='text-align:center'><strong>1998  nr. 136  22. desember</strong></p><hr>
<a href="https://www.althingi.is/thingstorf/thingmalalistar-eftir-thingum/ferill/?ltg=123&amp;mnr=231"><i>Ferill málsins á Alþingi.</i></a>&nbsp;&nbsp;&nbsp;<a href="https://www.althingi.is/altext/123/s/0258.html"><i>Frumvarp til laga.</i></a><br>
<br>
<small><b>Tóku gildi 1. júní 1999.</b>  <em>Breytt með: </em>
<a href="/altext/stjt/1999.023.html">L. 23/1999</a> (tóku gildi 1. okt. 1999). 
<a href="/altext/stjt/2000.015.html">L. 15/2000</a> (tóku gildi 28. apríl 2000). 
<a href="/altext/stjt/2002.096.html">L. 96/2002</a> (tóku gildi 1. jan. 2003). 
<a href="/altext/stjt/2006.072.html">L. 72/2006</a> (tóku gildi 30. júní 2006). 
<a href="/altext/stjt/2008.088.html">L. 88/2008</a> (tóku gildi 1. jan. 2009 nema brbákv. VII sem tók gildi 21. júní 2008). 
<a href="/altext/stjt/2010.077.html">L. 77/2010</a> (tóku gildi 1. júlí 2010). 
<a href="/altext/stjt/2010.162.html">L. 162/2010</a> (tóku gildi 1. jan. 2011). 
<a href="/altext/stjt/2011.126.html">L. 126/2011</a> (tóku gildi 30. sept. 2011). 
<a href="/altext/stjt/2012.153.html">L. 153/2012</a> (tóku gildi 1. mars 2013). 
<a href="/altext/stjt/2017.052.html">L. 52/2017</a> (tóku gildi 20. júní 2017). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>dómsmálaráðherra</b> eða <b>dómsmálaráðuneyti</b> sem fer með lög þessi. <a href="2022006.html">Upplýsingar um málefnasvið ráðuneyta skv. forsetaúrskurði.</a><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b><br><IMG SRC="hk.jpg" HEIGHT=11 WIDTH=11 alt="" id="G1M1"> Íslenskur ríkisborgari á samkvæmt umsókn rétt á að fá gefið út vegabréf eftir lögum þessum og reglum settum samkvæmt þeim.<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G1M2"> [Hlutaðeigandi ráðherra gefur út diplómatísk vegabréf og þjónustuvegabréf samkvæmt reglum<sup style="font-size:60%">2)</sup> sem sami ráðherra setur.]<sup style="font-size:60%">3)</sup><br>
<IMG SRC="hk.jpg" HEIGHT=11 WIDTH=11 alt="" id="G1M3"> [Útlendingastofnun gefur út vegabréf fyrir útlendinga og ferðaskilríki fyrir flóttamenn.]<sup style="font-size:60%">4)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/353-1999">Rg. 353/1999</a>. <a href="https://www.reglugerd.is/reglugerdir/allar/nr/625-1999">Rg. 625/1999</a>. <sup style="font-size:60%">2)</sup><!a href="ekkitil/ekkitil.html?REGL/2024212">Rgl. 212/2024</a>. <sup style="font-size:60%">3)</sup><a href="/altext/stjt/2011.126.html">L. 126/2011, 278. gr.</a> <sup style="font-size:60%">4)</sup><a href="/altext/stjt/2006.072.html">L. 72/2006, 1. gr.</a> </small></i><br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b><br><IMG SRC="hk.jpg" HEIGHT=11 WIDTH=11 alt="" id="G2M1"> Vegabréf skal gefið út af [Þjóðskrá Íslands].<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G2M2"> Heimilt er að fela öðrum stjórnvöldum að gefa út vegabréf til bráðabirgða þegar sérstaklega stendur á.<br>
<IMG SRC="hk.jpg" HEIGHT=11 WIDTH=11 alt="" id="G2M3"> [Sýslumenn, lögregla og önnur stjórnvöld taka við umsóknum um vegabréf eftir því sem ráðherra ákveður.<br>
<IMG SRC="hk.jpg" HEIGHT=11 WIDTH=11 alt="" id="G2M4"> [Þjóðskrá Íslands]<sup style="font-size:60%">1)</sup> getur falið öðrum að annast einstök verkefni við framleiðslu og skráningu upplýsinga í vegabréfabók.]<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G2M5"> Vegabréf telst eign íslenska ríkisins.<br>
<IMG SRC="hk.jpg" HEIGHT=11 WIDTH=11 alt="" id="G2M6"> [Þjóðskrá Íslands er heimilt að gera samninga um vegabréf og framleiðslukerfi fyrir vegabréf til allt að tíu ára.]<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.077.html">L. 77/2010, 5. gr.</a> <sup style="font-size:60%">2)</sup><a href="/altext/stjt/2006.072.html">L. 72/2006, 2. gr.</a> <sup style="font-size:60%">3)</sup><a href="/altext/stjt/2017.052.html">L. 52/2017, 1. gr.</a> </small></i><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b><br><IMG SRC="hk.jpg" HEIGHT=11 WIDTH=11 alt="" id="G3M1"> Þegar sótt er um vegabréf skal umsækjandi sanna á sér deili og gengið skal úr skugga um ríkisfang hans.<br>
<IMG SRC="hk.jpg" HEIGHT=11 WIDTH=11 alt="" id="G3M2"> [Tekin skal stafræn mynd af umsækjanda sem varðveitt skal í vegabréfinu. Heimilt er að nota mynd sem umsækjandi leggur fram sjálfur á rafrænu formi, enda uppfylli hún kröfur sem gerðar eru til stafrænna mynda í vegabréfum. Umsækjandi skal jafnframt leggja fram önnur nauðsynleg gögn.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G3M3"> [[Ráðherra]<sup style="font-size:60%">2)</sup> getur ákveðið að fingraför umsækjanda skuli skönnuð og varðveitt í vegabréfinu.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.072.html">L. 72/2006, 3. gr.</a> <sup style="font-size:60%">2)</sup><a href="/altext/stjt/2011.126.html">L. 126/2011, 278. gr.</a> </small></i><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b><br><IMG SRC="hk.jpg" HEIGHT=11 WIDTH=11 alt="" id="G4M1"> Við útgáfu vegabréfs til barns undir 18 ára aldri skal liggja fyrir samþykki þess eða þeirra sem fara með forsjá barnsins. [Heimilt er að gefa út vegabréf samkvæmt umsókn annars forsjárforeldris þegar hitt forsjárforeldrið er ófært um að veita samþykki sitt vegna sjúkdóms, fjarvistar eða annarra sérstakra aðstæðna að undangenginni athugun á umræddum aðstæðum og mati á því hvort hætta sé á að barn verði fært úr landi með ólögmætum hætti.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G4M2"> Samþykki lögráðamanns þarf til að gefið verði út vegabréf til þess sem sviptur hefur verið sjálfræði.<br>
<IMG SRC="hk.jpg" HEIGHT=11 WIDTH=11 alt="" id="G4M3"> Heimilt er að víkja frá framangreindum skilyrðum ef sérstaklega stendur á.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.072.html">L. 72/2006, 4. gr.</a> </small></i><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b><br><IMG SRC="hk.jpg" HEIGHT=11 WIDTH=11 alt="" id="G5M1"> Nú er umsækjandi um vegabréf eftirlýstur af lögreglu, gefin hefur verið út handtökuskipun á hendur honum eða lagt á hann farbann samkvæmt ákvæðum laga um meðferð [sakamála]<sup style="font-size:60%">1)</sup> og skal þá synja um útgáfu vegabréfs.<br>
<IMG SRC="hk.jpg" HEIGHT=11 WIDTH=11 alt="" id="G5M2"> Heimilt er að synja um útgáfu vegabréfs þegar svo stendur á:
<br>&nbsp;&nbsp;&nbsp;<span id="G5M2L1">a.</span> fram er komin kæra á hendur umsækjanda fyrir refsivert brot sem ætla má að varði fangelsisrefsingu og hætta er talin á að hann muni reyna að komast undan refsiábyrgð með því að fara úr landi eða dveljast áfram erlendis eða<br>&nbsp;&nbsp;&nbsp;<span id="G5M2L2">b.</span> umsækjandi hefur verið dæmdur til fangelsisrefsingar sem ekki hefur verið afplánuð eða sætt sektarrefsingu fyrir dómi eða hjá stjórnvaldi sem hvorki hefur verið greidd né sett trygging fyrir og hætta er á að hann muni reyna að komast hjá fullnustu refsingarinnar með því að fara úr landi eða dveljast áfram erlendis.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2008.088.html#G234">L. 88/2008, 234. gr.</a> </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b><br><IMG SRC="hk.jpg" HEIGHT=11 WIDTH=11 alt="" id="G6M1"> Vegabréf gildir aðeins fyrir einn einstakling.<br>
<IMG SRC="hk.jpg" HEIGHT=11 WIDTH=11 alt="" id="G6M2"> [[Gildistími almenns vegabréfs er tíu ár frá útgáfudegi en fimm ár fyrir börn yngri en 18 ára. Heimilt er að lengja þann tíma eftir því sem ákveðið er í reglugerð.]<sup style="font-size:60%">1)</sup> Gildistími annarra vegabréfa skal ákveðinn í reglugerð.]<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G6M3"> Nú glatast vegabréf og skal þá nýtt vegabréf gefið út til sama tíma og fyrra vegabréf.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2012.153.html">L. 153/2012, 1. gr.</a> <sup style="font-size:60%">2)</sup><a href="/altext/stjt/2006.072.html">L. 72/2006, 5. gr.</a> </small></i><br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b><br><IMG SRC="hk.jpg" HEIGHT=11 WIDTH=11 alt="" id="G7M1"> [Þjóðskrá Íslands]<sup style="font-size:60%">1)</sup> er heimilt að afturkalla vegabréf þegar:
<br>&nbsp;&nbsp;&nbsp;<span id="G7M1L1">a.</span> skilyrði til útgáfu vegabréfs eru ekki lengur fyrir hendi,<br>&nbsp;&nbsp;&nbsp;<span id="G7M1L2">b.</span> fyrir liggja aðstæður þær sem greinir í 5. gr.,<br>&nbsp;&nbsp;&nbsp;<span id="G7M1L3">c.</span> útliti vegabréfs eða efni hefur verið breytt,<br>&nbsp;&nbsp;&nbsp;<span id="G7M1L4">d.</span> vegabréf er skemmt eða slitið eða upplýsingar í því svara ekki lengur til auðkenna handhafa,<br>&nbsp;&nbsp;&nbsp;<span id="G7M1L5">e.</span> vegabréf finnst í vörslu óviðkomandi eða<br>&nbsp;&nbsp;&nbsp;<span id="G7M1L6">f.</span> aðstæður eða atvik að öðru leyti gera það að verkum að óhjákvæmilegt er að afturkalla vegabréf.<br>
<IMG SRC="hk.jpg" HEIGHT=11 WIDTH=11 alt="" id="G7M2"> Handhafa vegabréfs er skylt að verða við kröfu um afhendingu vegabréfs sem er afturkallað skv. 1. mgr.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.077.html">L. 77/2010, 5. gr.</a> </small></i><br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b><br><IMG SRC="hk.jpg" HEIGHT=11 WIDTH=11 alt="" id="G8M1"> [[Þjóðskrá Íslands]<sup style="font-size:60%">1)</sup> heldur skrá, skilríkjaskrá, um öll útgefin vegabréf og önnur skilríki sem [Þjóðskrá Íslands]<sup style="font-size:60%">1)</sup> er falið að annast útgáfu eða framleiðslu á. Í skilríkjaskrá eru skráðar og varðveittar þær upplýsingar sem safnað er til útgáfu á skilríkjum, þ.m.t. upplýsingar um lífkenni skv. 2. og 3. mgr. 3. gr. Í skilríkjaskrá eru einnig skráðar upplýsingar um útgefin, glötuð og stolin skilríki og heimilt er að skrá þar einfaldar tilvísanir til annarra gagna vegna þeirra aðstæðna sem fjallað er um í 7. gr.<br>
<IMG SRC="hk.jpg" HEIGHT=11 WIDTH=11 alt="" id="G8M2"> Opinberum stofnunum er heimilt að nota skilríkjaskrá við skilríkjaútgáfu. [Þjóðskrá Íslands]<sup style="font-size:60%">1)</sup> og lögreglu er heimilt að nota skilríkjaskrá til að bera kennsl á mann eða staðreyna að hann sé sá sem hann kveðst vera.<br>
<IMG SRC="hk.jpg" HEIGHT=11 WIDTH=11 alt="" id="G8M3"> Stjórnvöldum er heimilt að birta erlendum stjórnvöldum upplýsingar úr skránni sem varða glötuð og stolin skilríki.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.077.html">L. 77/2010, 5. gr.</a> <sup style="font-size:60%">2)</sup><a href="/altext/stjt/2006.072.html">L. 72/2006, 7. gr.</a> </small></i><br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b><br><IMG SRC="hk.jpg" HEIGHT=11 WIDTH=11 alt="" id="G9M1"> Handhafi vegabréfs skal varðveita vegabréf sitt þannig að ekki sé hætta á að það glatist. Tilkynna skal lögreglu, [Þjóðskrá Íslands]<sup style="font-size:60%">1)</sup> eða sendimönnum Íslands erlendis þegar í stað ef vegabréf glatast og skal þá gera sérstaka grein fyrir afdrifum þess.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.077.html">L. 77/2010, 5. gr.</a> </small></i><br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b><br><IMG SRC="hk.jpg" HEIGHT=11 WIDTH=11 alt="" id="G10M1"> Það varðar sektum eða fangelsi allt að sex mánuðum ef maður:
<br>&nbsp;&nbsp;&nbsp;<span id="G10M1L1">a.</span> með vísvitandi röngum upplýsingum eða sviksamlegu undanskoti upplýsinga gagnvart útgefanda vegabréfs eða viðtakanda umsóknar aflar sér ranglega vegabréfs eða annars ferðaskilríkis eða verður þess valdandi að vegabréf eða annað ferðaskilríki sem gefið er út fyrir hann hljóðar ekki á rétt nafn hans og kennitölu,<br>&nbsp;&nbsp;&nbsp;<span id="G10M1L2">b.</span> gefur rangar upplýsingar um forsjá barns í þeim tilgangi að gefið verði út vegabréf til þess án samþykkis forsjárforeldris,<br>&nbsp;&nbsp;&nbsp;<span id="G10M1L3">c.</span> aflar sér án sérstakrar heimildar fleiri en eins vegabréfs eða ferðaskilríkis sem hljóðar á nafn hans, breytir eða nemur á brott hluta af vegabréfi eða öðru ferðaskilríki eða áritanir á því eða<br>&nbsp;&nbsp;&nbsp;<span id="G10M1L4">d.</span> selur vegabréf eða gerir sér á annan hátt að féþúfu.<br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b><br><IMG SRC="hk.jpg" HEIGHT=11 WIDTH=11 alt="" id="G11M1"> [Ráðherra]<sup style="font-size:60%">1)</sup> skal í reglugerð<sup style="font-size:60%">2)</sup> setja nánari ákvæði um framkvæmd laga þessara. Þar skal meðal annars kveðið á um:
<br>&nbsp;&nbsp;&nbsp;<span id="G11M1L1">a.</span> gerð, form og efni vegabréfa og þau gögn sem umsækjandi skal leggja fram með umsókn,<br>&nbsp;&nbsp;&nbsp;<span id="G11M1L2">[b.</span> kröfur sem gerðar eru til varðveislu, aldurs og forms stafrænna mynda af umsækjanda vegabréfs og skannaðra fingrafara hans, þar á meðal þau skilyrði sem uppfylla þarf samkvæmt alþjóðlegum stöðlum],<sup style="font-size:60%">3)</sup><br>&nbsp;&nbsp;&nbsp;<span id="G11M1L3">[c.</span>]<sup style="font-size:60%">3)</sup> heimild til að einstaklingur megi í sérstökum tilvikum hafa fleiri en eitt gilt vegabréf,<br>&nbsp;&nbsp;&nbsp;<span id="G11M1L4">[d.</span>]<sup style="font-size:60%">3)</sup>heimild annarra stjórnvalda til útgáfu vegabréfs til bráðabirgða í sérstökum tilvikum,<br>&nbsp;&nbsp;&nbsp;<span id="G11M1L5">[e.</span>]<sup style="font-size:60%">3)</sup>heimild til að binda vegabréf við tiltekið svæði, svo og til að takmarka gildistíma þess þegar 5. gr. á við eða ef ætla má að umsækjandi hafi misfarið með vegabréf,<br>&nbsp;&nbsp;&nbsp;&hellip;<sup style="font-size:60%">3)</sup><br>&nbsp;&nbsp;&nbsp;<span id="G11M1L6">f.</span> heimild til að gefa út vegabréf til útlendinga og ferðaskilríki fyrir flóttamenn &hellip;,<sup style="font-size:60%">4)</sup><br>&nbsp;&nbsp;&nbsp;<span id="G11M1L7">g.</span> vegabréfaskrá, færslu hennar og aðgang að upplýsingum úr skránni,<br>&nbsp;&nbsp;&nbsp;<span id="G11M1L8">[h.</span> hvar og hvenær íslenskir ríkisborgarar skuli bera og sýna vegabréf.]<sup style="font-size:60%">4)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 156. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/560-2009">Rg. 560/2009</a>, sbr. <a href="https://www.reglugerd.is/reglugerdir/allar/nr/811-2014">811/2014</a>, <a href="https://www.reglugerd.is/reglugerdir/allar/nr/1040-2015">1040/2015</a>, <a href="https://www.reglugerd.is/reglugerdir/allar/nr/713-2016">713/2016</a>, <a href="https://www.reglugerd.is/reglugerdir/allar/nr/394-2017">394/2017</a>, <a href="https://www.reglugerd.is/reglugerdir/allar/nr/1404-2021">1404/2021</a>, <a href="https://www.reglugerd.is/reglugerdir/allar/nr/474-2022">474/2022</a> og <a href="https://www.reglugerd.is/reglugerdir/allar/nr/1539-2022">1539/2022</a>. <sup style="font-size:60%">3)</sup><a href="/altext/stjt/2006.072.html">L. 72/2006, 9. gr.</a> <sup style="font-size:60%">4)</sup><a href="/altext/stjt/2000.015.html">L. 15/2000, 11. gr.</a> </small></i><br>
<span id="G12"></span><IMG SRC="sk.jpg" HEIGHT=11 WIDTH=11 alt=""> <b>12. gr.</b><br><IMG SRC="hk.jpg" HEIGHT=11 WIDTH=11 alt="" id="G12M1"> Lög þessi öðlast gildi 1. júní 1999.<br>
<IMG SRC="hk.jpg" HEIGHT=11 WIDTH=11 alt="" id="G12M2"> <a href="https://www.althingi.is/altext/stjt/1998.136.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br></body></html>
