<!DOCTYPE html>
<html><head>
<title>2020  nr. 31  30. apríl/ Lög um Matvælasjóð</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. september 2024.&nbsp;&nbsp;Útgáfa 154c.&nbsp;&nbsp;Prenta í <a href="/lagasafn/pdf/154c/2020031.pdf">tveimur dálkum</a>.</small>
</small><hr>
<h2> Lög um Matvælasjóð </h2><p style='text-align:center'><strong>2020  nr. 31  30. apríl</strong></p><hr>
<a href="https://www.althingi.is/thingstorf/thingmalalistar-eftir-thingum/ferill/?ltg=150&amp;mnr=728"><i>Ferill málsins á Alþingi.</i></a>&nbsp;&nbsp;&nbsp;<a href="https://www.althingi.is/altext/150/s/1257.html"><i>Frumvarp til laga.</i></a><br>
<br>
<small><b>Tóku gildi 7. maí 2020.</b> </small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>matvælaráðherra</b> eða <b>matvælaráðuneyti</b> sem fer með lög þessi. <a href="2022006.html">Upplýsingar um málefnasvið ráðuneyta skv. forsetaúrskurði.</a><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b><br><IMG SRC="hk.jpg" HEIGHT=11 WIDTH=11 alt="" id="G1M1"> Hlutverk Matvælasjóðs er að styrkja þróun og nýsköpun við framleiðslu og vinnslu matvæla úr landbúnaðar- og sjávarafurðum.<br>
<IMG SRC="hk.jpg" HEIGHT=11 WIDTH=11 alt="" id="G1M2"> Matvælasjóður lýtur stjórn fjögurra manna sem ráðherra skipar til þriggja ára í senn. Einn skal skipaður samkvæmt tilnefningu Bændasamtaka Íslands, einn samkvæmt tilnefningu Samtaka fyrirtækja í sjávarútvegi og tveir án tilnefningar og skal annar þeirra vera formaður. Varamenn skulu skipaðir með sama hætti. Ef til atkvæðagreiðslu kemur innan stjórnar og atkvæði falla jafnt ræður atkvæði formanns.<br>
<IMG SRC="hk.jpg" HEIGHT=11 WIDTH=11 alt="" id="G1M3"> Stjórn sjóðsins gerir tillögur um úthlutanir úr sjóðnum að fenginni umsögn fagráðs sem stjórnin skipar til fjögurra ára í senn. Fagráð skal skipað allt að sjö einstaklingum. Fagráð er til ráðgjafar um fagleg málefni við úthlutanir úr sjóðnum. Jafnframt er fagráð ráðgefandi fyrir stjórn sjóðsins eftir því sem óskað er.<br>
<IMG SRC="hk.jpg" HEIGHT=11 WIDTH=11 alt="" id="G1M4"> Stjórn sjóðsins mótar stefnu fyrir sjóðinn og ber undir ráðherra til samþykktar. Ráðstöfunarfé sjóðsins samanstendur af fjárveitingu af fjárlögum hverju sinni og öðrum tekjum eftir því sem þeim er til að dreifa.<br>
<IMG SRC="hk.jpg" HEIGHT=11 WIDTH=11 alt="" id="G1M5"> Stjórn sjóðsins hefur umsjón með rekstri hans. Heimilt er að fela þriðja aðila reksturinn. Stjórnin skilar ársreikningi og reglulegu yfirliti um störf sín til ráðherra. Þóknun stjórnar er ákveðin af ráðherra. Kostnaður af rekstri sjóðsins greiðist af tekjum hans.<br>
<IMG SRC="hk.jpg" HEIGHT=11 WIDTH=11 alt="" id="G1M6"> Stjórn sjóðsins setur starfsreglur um auglýsingar, meðferð og mat umsókna, framkvæmd úthlutunar, fagráð o.fl.<br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b><br><IMG SRC="hk.jpg" HEIGHT=11 WIDTH=11 alt="" id="G2M1"> Lög þessi öðlast þegar gildi.<br>
<IMG SRC="hk.jpg" HEIGHT=11 WIDTH=11 alt="" id="G2M2"> <a href="1966089.html">Lög um Framleiðnisjóð landbúnaðarins, nr. 89/1966</a>, falla úr gildi 31. desember 2020. Skal starfsemi sjóðsins þá vera lokið. Matvælasjóður tekur við öllum eignum hans og skuldbindingum frá þeim tíma.<br>
<IMG SRC="hk.jpg" HEIGHT=11 WIDTH=11 alt="" id="G2M3"> Skipa skal stjórn fyrir Matvælasjóð svo fljótt sem verða má eftir gildistöku laga þessara sem þegar skal hefja vinnu við stefnumótun fyrir sjóðinn og undirbúning að starfsemi hans.<br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b> <a href="https://www.althingi.is/altext/stjt/2020.031.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br><IMG SRC="sk.jpg" HEIGHT=11 WIDTH=11 alt=""> <b>Ákvæði til bráðabirgða.</b><br><IMG SRC="hk.jpg" HEIGHT=11 WIDTH=11 alt="" id="B0M1"> Þrátt fyrir ákvæði 2.&ndash;4. tölul. 3. gr. skal Framleiðnisjóður landbúnaðarins halda sömu skattalegu stöðu og hingað til út starfstíma sinn.<br></body></html>
