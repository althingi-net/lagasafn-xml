<!DOCTYPE html>
<html><head>
<title>2011  nr. 36  15. apríl/ Lög um stjórn vatnamála1)2)</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. september 2024.&nbsp;&nbsp;Útgáfa 154c.&nbsp;&nbsp;Prenta í <a href="/lagasafn/pdf/154c/2011036.pdf">tveimur dálkum</a>.</small>
</small><hr>
<h2> Lög um stjórn vatnamála<sup style="font-size:60%">1)</sup><sup style="font-size:60%">2)</sup> </h2><p style='text-align:center'><strong>2011  nr. 36  15. apríl</strong></p><hr>
&nbsp;&nbsp;&nbsp;<i><small><sup style="font-size:60%">1)</sup>Lögunum var breytt með <a href="2024110.html#G8">l. 110/2024, 8. gr.</a>; breytingin tekur gildi 1. jan. 2025. <sup style="font-size:60%">2)</sup>Lögunum var breytt með <a href="2024111.html#G6">l. 111/2024, 6. gr.</a>; breytingin tekur gildi 1. jan. 2025. </small></i><br><a href="https://www.althingi.is/thingstorf/thingmalalistar-eftir-thingum/ferill/?ltg=139&amp;mnr=298"><i>Ferill málsins á Alþingi.</i></a>&nbsp;&nbsp;&nbsp;<a href="https://www.althingi.is/altext/139/s/0344.html"><i>Frumvarp til laga.</i></a><br>
<br>
<small><b>Tóku gildi 19. apríl 2011.</b> <em>EES-samningurinn:</em> XX. viðauki tilskipun 2000/60/EB, 2006/118/EB, 2008/105/EB, 2009/90/EB).  <em>Breytt með: </em>
<a href="/altext/stjt/2011.126.html">L. 126/2011</a> (tóku gildi 30. sept. 2011). 
<a href="/altext/stjt/2012.157.html">L. 157/2012</a> (tóku gildi 3. jan. 2013). 
<a href="/altext/stjt/2013.059.html">L. 59/2013</a> (tóku gildi 1. júlí 2013). 
<a href="/altext/stjt/2015.113.html">L. 113/2015</a> (tóku gildi 1. júlí 2016). 
<a href="/altext/stjt/2018.155.html">L. 155/2018</a> (tóku gildi 10. jan. 2019). 
<a href="/altext/stjt/2019.072.html">L. 72/2019</a> (tóku gildi 5. júlí 2019 nema 9. gr. sem tók gildi 1. jan. 2021; <em>EES-samningurinn:</em> XX. viðauki tilskipun 2003/4/EB). 
<a href="/altext/stjt/2019.137.html">L. 137/2019</a> (tóku gildi 31. des. 2019). 
<a href="/altext/stjt/2023.066.html">L. 66/2023</a> (tóku gildi 1. jan. 2024; um lagaskil sjá 6. gr. og brbákv.). 
<a href="/altext/stjt/2024.054.html">L. 54/2024</a> (tóku gildi 1. júlí 2024; um lagaskil sjá 11. gr. og brbákv.). 
<a href="/altext/stjt/2024.110.html">L. 110/2024</a> (taka gildi 1. jan. 2025 nema 3. mgr. 2. gr. sem tekur gildi 1. jan. 2026; um lagaskil sjá 7. gr. og brbákv.). 
<a href="/altext/stjt/2024.111.html">L. 111/2024</a> (taka gildi 1. jan. 2025; um lagaskil sjá 5. gr. og brbákv.). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>umhverfis-, orku- og loftslagsráðherra</b> eða <b>umhverfis-, orku- og loftslagsráðuneyti</b> sem fer með lög þessi. <a href="2022006.html">Upplýsingar um málefnasvið ráðuneyta skv. forsetaúrskurði.</a><hr><br><b>I. kafli.</b> <b>Markmið, gildissvið og skilgreiningar.</b><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b> <em>Markmið.</em><br>
<IMG SRC="hk.jpg" HEIGHT=11 WIDTH=11 alt="" id="G1M1"> Markmið laga þessara er að vernda vatn og vistkerfi þess, hindra frekari rýrnun vatnsgæða og bæta ástand vatnavistkerfa til þess að vatn njóti heildstæðrar verndar. Jafnframt er lögunum ætlað að stuðla að sjálfbærri nýtingu vatns og langtímavernd vatnsauðlindarinnar.<br>
<IMG SRC="hk.jpg" HEIGHT=11 WIDTH=11 alt="" id="G1M2"> Til að ná fram markmiðum laga þessara skal vinna vatnaáætlun, aðgerðaáætlun og vöktunaráætlun.<br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b> <em>Gildissvið.</em><br>
<IMG SRC="hk.jpg" HEIGHT=11 WIDTH=11 alt="" id="G2M1"> Lög þessi taka til yfirborðsvatns og grunnvatns ásamt árósavatni og strandsjó, til vistkerfa þeirra og til vistkerfa sem tengjast þeim að vatnabúskap, sbr. viðauka I.<br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b> <em>Skilgreiningar.</em><br>
<IMG SRC="hk.jpg" HEIGHT=11 WIDTH=11 alt="" id="G3M1"> Í lögum þessum merkir:
<br>&nbsp;&nbsp;&nbsp;<span id="G3M1L1">1.</span> <i>Árósavatn:</i> Vatn í nágrenni ármynnis, ísalt vegna nálægðar við strandsjó en undir verulegum áhrifum af aðstreymi ferskvatns.<br>&nbsp;&nbsp;&nbsp;<span id="G3M1L2">2.</span> <i>Forgangsefni:</i> Hættuleg og þrávirk efni sem valda alvarlegri mengun eða eitrun í vatni eða út frá því, og raðað er í forgangsröð eftir hættu sem af þeim stafar.<br>&nbsp;&nbsp;&nbsp;<span id="G3M1L3">3.</span> <i>Gott efnafræðilegt ástand:</i> Efnafræðilegt ástand yfirborðs- eða grunnvatnshlots sem uppfyllir umhverfismarkmið fyrir vatn.<br>&nbsp;&nbsp;&nbsp;<span id="G3M1L4">4.</span> <i>Grunnvatn:</i> Vatn, kalt eða heitt, sem er neðan jarðar í samfelldu lagi, kyrrstætt eða rennandi, og fyllir að jafnaði allt samtengt holrúm í viðkomandi jarðlagi.<br>&nbsp;&nbsp;&nbsp;<span id="G3M1L5">5.</span> <i>Magnstaða:</i> Mælikvarði á það hversu mikil áhrif, bein eða óbein, vatnstaka hefur haft á grunnvatnshlot.<br>&nbsp;&nbsp;&nbsp;<span id="G3M1L6">6.</span> <i>Manngert vatnshlot:</i> Vatnshlot sem hefur orðið til vegna athafna manna.<br>&nbsp;&nbsp;&nbsp;<span id="G3M1L7">7.</span> <i>Mikið breytt vatnshlot:</i> Yfirborðsvatnshlot sem hefur tekið verulegum breytingum af mannavöldum og hefur ekki gott vistmegin.<br>&nbsp;&nbsp;&nbsp;<span id="G3M1L8">8.</span> <i>Neysluvatn:</i> Vatn ætlað til manneldis, í náttúrulegu ástandi eða eftir meðhöndlun, án tillits til uppruna.<br>&nbsp;&nbsp;&nbsp;<span id="G3M1L9">9.</span> <i>Strandsjór:</i> Yfirborðsvatn landmegin við línu sem dregin er einni sjómílu utan grunnlínu landhelginnar og nær inn að ytri mörkum árósavatns.<br>&nbsp;&nbsp;&nbsp;<span id="G3M1L10">10.</span> <i>Vatn:</i> Grunnvatn og yfirborðsvatn.<br>&nbsp;&nbsp;&nbsp;<span id="G3M1L11">11.</span> <i>Vatnasvið:</i> Aðrennslissvæði straumvatns, stöðuvatns, grunnvatnsstraums eða vatnsbóls.<br>&nbsp;&nbsp;&nbsp;<span id="G3M1L12">12.</span> <i>Vatnasvæði:</i> Landsvæði með einu eða fleiri vatnasviðum.<br>&nbsp;&nbsp;&nbsp;<span id="G3M1L13">13.</span> <i>Vatnaumdæmi:</i> Stjórnsýslueining sem nær til íslenskra vatnasvæða ásamt árósavatni og strandsjó sem þeim tengjast.<br>&nbsp;&nbsp;&nbsp;<span id="G3M1L14">14.</span> <i>Vatnsformfræðilegir eiginleikar vatnshlots:</i> Vatnsmagn vatnshlots og breytingar á rennsli og vatnsborði ásamt gerð og undirlagi botns og eðlisefnafræðilegum þáttum vatnshlotsins.<br>&nbsp;&nbsp;&nbsp;<span id="G3M1L15">15.</span> <i>Vatnshlot:</i> Eining vatns, svo sem allt það vatn sem er að finna í stöðuvatni, á eða strandsjó.<br>&nbsp;&nbsp;&nbsp;<span id="G3M1L16">16.</span> <i>Verndarsvæði:</i> Afmarkað svæði ásamt einstökum vistkerfum sem nauðsynlegt er talið að vernda til að ná fram markmiðum laga þessara.<br>&nbsp;&nbsp;&nbsp;<span id="G3M1L17">17.</span> <i>Vistfræðilegt ástand:</i> Ástand lífríkis í vatnshloti samkvæmt skilgreindri gæðaflokkun í mjög gott, gott, ekki viðunandi, slakt og lélegt.<br>&nbsp;&nbsp;&nbsp;<span id="G3M1L18">18.</span> <i>Vistmegin:</i> Ástand lífríkis í manngerðu eða mikið breyttu vatnshloti samkvæmt gæðaflokkun í besta vistmegin, gott vistmegin og ekki viðunandi vistmegin.<br>&nbsp;&nbsp;&nbsp;<span id="G3M1L19">19.</span> <i>Yfirborðsvatn:</i> Kyrrstætt eða rennandi vatn, straumvötn, stöðuvötn, lón, árósavatn og strandsjór, auk jökla.<br><br><b>II. kafli.</b> <b>Stjórnvöld vatnamála.</b><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b> <em>Yfirstjórn vatnaumdæmisins.</em><br>
<IMG SRC="hk.jpg" HEIGHT=11 WIDTH=11 alt="" id="G4M1"> Landið er allt eitt vatnaumdæmi ásamt árósum og strandsjó.<br>
<IMG SRC="hk.jpg" HEIGHT=11 WIDTH=11 alt="" id="G4M2"> [Ráðherra]<sup style="font-size:60%">1)</sup> fer með yfirstjórn mála samkvæmt lögum þessum. Ráðherra staðfestir vatnaáætlun, aðgerðaáætlun og vöktunaráætlun fyrir vatnaumdæmið að fenginni tillögu vatnaráðs.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 540. gr.</a> </small></i><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b> <em>Vatnaráð.</em><br>
<IMG SRC="hk.jpg" HEIGHT=11 WIDTH=11 alt="" id="G5M1"> [Ráðherra]<sup style="font-size:60%">1)</sup> skipar vatnaráð og er ráðið skipað fimm fulltrúum. [Þeir ráðherrar er fara með málefni orkumála og fiskeldis tilnefna einn fulltrúa hvor]<sup style="font-size:60%">1)</sup> og Samband íslenskra sveitarfélaga tvo. [Ráðherra]<sup style="font-size:60%">1)</sup> skipar einn fulltrúa án tilnefningar og skal hann vera formaður ráðsins. Varamenn eru skipaðir á sama hátt. Vatnaráð er skipað til fimm ára í senn.<br>
<IMG SRC="hk.jpg" HEIGHT=11 WIDTH=11 alt="" id="G5M2"> Vatnaráð fundar eftir því sem ástæða þykir til.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 540. gr.</a> </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b> <em>Hlutverk vatnaráðs.</em><br>
<IMG SRC="hk.jpg" HEIGHT=11 WIDTH=11 alt="" id="G6M1"> Hlutverk vatnaráðs er að vera ráðherra til ráðgjafar um stjórn vatnamála. Vatnaráð:
<br>&nbsp;&nbsp;&nbsp;<span id="G6M1L1">a.</span> hefur umsjón með gerð tillögu að vatnaáætlun, aðgerðaáætlun og vöktunaráætlun,<br>&nbsp;&nbsp;&nbsp;<span id="G6M1L2">b.</span> gerir tillögu til ráðherra um staðfestingu vatnaáætlunar, aðgerðaáætlunar og vöktunaráætlunar og endurskoðun þeirra þegar við á, að fenginni tillögu Umhverfisstofnunar,<br>&nbsp;&nbsp;&nbsp;<span id="G6M1L3">c.</span> veitir umsögn við gerð reglugerða sem settar eru á grundvelli laganna,<br>&nbsp;&nbsp;&nbsp;<span id="G6M1L4">d.</span> fylgist með því hvernig markmiðum laga þessara er náð og metur m.a. þann kostnað sem af þeim hlýst fyrir ríki og sveitarfélög. Ráðið skilar reglulega skýrslu til ráðherra og Sambands íslenskra sveitarfélaga um þau efni og setur fram ábendingar um kostnaðinn eftir því sem þörf krefur.<br>
<IMG SRC="hk.jpg" HEIGHT=11 WIDTH=11 alt="" id="G6M2"> Umhverfisstofnun annast daglegan rekstur og umsýslu vatnaráðs og er ráðinu til ráðgjafar.<br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b> <em>Hlutverk Umhverfisstofnunar.</em><br>
<IMG SRC="hk.jpg" HEIGHT=11 WIDTH=11 alt="" id="G7M1"> Umhverfisstofnun annast stjórnsýslu á sviði vatnsverndar í samræmi við fyrirmæli laga þessara.<br>
<IMG SRC="hk.jpg" HEIGHT=11 WIDTH=11 alt="" id="G7M2"> Hlutverk Umhverfisstofnunar er að:
<br>&nbsp;&nbsp;&nbsp;<span id="G7M2L1">a.</span> samræma vinnu við gerð vatnaáætlunar, aðgerðaáætlunar og vöktunaráætlunar,<br>&nbsp;&nbsp;&nbsp;<span id="G7M2L2">b.</span> tryggja miðlun upplýsinga um vatnasvæðin,<br>&nbsp;&nbsp;&nbsp;<span id="G7M2L3">c.</span> setja umhverfismarkmið fyrir gerðir vatnshlota,<br>&nbsp;&nbsp;&nbsp;<span id="G7M2L4">d.</span> sjá um að fram fari efnahagsleg greining vegna vatnsnotkunar,<br>&nbsp;&nbsp;&nbsp;<span id="G7M2L5">e.</span> vinna tillögur um vatnaáætlun, aðgerðaáætlun og vöktunaráætlun í samvinnu við viðkomandi sveitarfélög að höfðu samráði við vatnasvæðisnefndir og ráðgjafarnefndir, sbr. 8. og 9. gr.,<br>&nbsp;&nbsp;&nbsp;<span id="G7M2L6">f.</span> vinna stöðuskýrslu,<br>&nbsp;&nbsp;&nbsp;<span id="G7M2L7">g.</span> hafa umsjón með framkvæmd aðgerðaáætlunar og vöktunaráætlunar,<br>&nbsp;&nbsp;&nbsp;<span id="G7M2L8">h.</span> annast kynningar- og umsagnarferli áætlana samkvæmt lögum þessum,<br>&nbsp;&nbsp;&nbsp;<span id="G7M2L9">i.</span> annast skýrslugjöf.<br>
<IMG SRC="hk.jpg" HEIGHT=11 WIDTH=11 alt="" id="G7M3"> Umhverfisstofnun skal vinna að vatnaáætlun og endurskoðun hennar með hliðsjón af áætlunum hins opinbera og helstu hagsmunaaðila, svo sem á sviði náttúruverndar, auðlindanýtingar, samgangna og skipulagsmála.<br>
<IMG SRC="hk.jpg" HEIGHT=11 WIDTH=11 alt="" id="G7M4"> Umhverfisstofnun sendir staðfesta vatnaáætlun til viðkomandi sveitarfélaga og þeirra stjórnvalda sem áætlunin varðar. Jafnframt skal stofnunin auglýsa opinberlega staðfesta vatnaáætlun og hafa hana aðgengilega almenningi.<br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b> <em>Hlutverk sveitarfélaga og vatnasvæðisnefnda.</em><br>
<IMG SRC="hk.jpg" HEIGHT=11 WIDTH=11 alt="" id="G8M1"> Sveitarfélög og heilbrigðiseftirlit sveitarfélaga eru Umhverfisstofnun til aðstoðar við undirbúning tillögu að vatnaáætlun, aðgerðaáætlun og vöktunaráætlun og endurskoðun þeirra. Sveitarfélög skulu, í samvinnu við heilbrigðisnefndir og innan marka netlaga, framfylgja kröfum sem fram koma í aðgerðaáætlun og vöktunaráætlun í samræmi við ákvæði laga þessara og reglna á sviði vatnsverndar.<br>
<IMG SRC="hk.jpg" HEIGHT=11 WIDTH=11 alt="" id="G8M2"> Vatnaumdæminu skal skipt í vatnasvæði með reglugerð, sbr. 29. gr. Við ákvörðun um mörk vatnasvæða skal taka mið af jarðfræðilegum og vatnafræðilegum þáttum.<br>
<IMG SRC="hk.jpg" HEIGHT=11 WIDTH=11 alt="" id="G8M3"> Á hverju vatnasvæði er starfrækt vatnasvæðisnefnd. Í nefndinni starfa a.m.k. fulltrúar frá sveitarfélögum á viðkomandi vatnasvæði, frá hlutaðeigandi heilbrigðisnefndum og frá Umhverfisstofnun og stýrir fulltrúi hennar starfi nefndarinnar. Um setu þeirra og annarra fulltrúa í nefndinni, svo sem frá hlutaðeigandi fagstofnunum og hagsmunaaðilum, þar á meðal félagasamtökum á sviði náttúruverndar, umhverfismála og útivistar, fer samkvæmt ákvæðum í reglugerð.<br>
<IMG SRC="hk.jpg" HEIGHT=11 WIDTH=11 alt="" id="G8M4"> Hlutverk vatnasvæðisnefndar er að samræma vinnu á viðkomandi vatnasvæði og afla þar upplýsinga vegna gerðar stöðuskýrslu, vöktunaráætlunar, aðgerðaáætlunar og vatnaáætlunar.<br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b> <em>Hlutverk ráðgjafarnefnda.</em><br>
<IMG SRC="hk.jpg" HEIGHT=11 WIDTH=11 alt="" id="G9M1"> Ráðherra skipar tvær ráðgjafarnefndir til að starfa með Umhverfisstofnun á landsvísu, sbr. 29. gr., annars vegar ráðgjafarnefnd fagstofnana og eftirlitsaðila og hins vegar ráðgjafarnefnd hagsmunaaðila, þar á meðal félagasamtaka á sviði náttúruverndar, umhverfismála og útivistar. Umhverfisstofnun skal hafa náið samráð við ráðgjafarnefndirnar.<br>
<IMG SRC="hk.jpg" HEIGHT=11 WIDTH=11 alt="" id="G9M2"> Í ráðgjafarnefnd fagstofnana og eftirlitsaðila skulu vera m.a. fulltrúar frá Orkustofnun, Veðurstofu Íslands, Skipulagsstofnun, &hellip;<sup style="font-size:60%">1)</sup> Fiskistofu, [Hafrannsóknastofnun],<sup style="font-size:60%">2)</sup> [Samgöngustofu],<sup style="font-size:60%">3)</sup> [Landi og skógi],<sup style="font-size:60%">4)</sup> [Náttúrufræðistofnun],<sup style="font-size:60%">5)</sup> Matvælastofnun, [Húsnæðis- og mannvirkjastofnun],<sup style="font-size:60%">6)</sup> Vegagerðinni, náttúrustofum og heilbrigðiseftirliti sveitarfélaga.<br>
<IMG SRC="hk.jpg" HEIGHT=11 WIDTH=11 alt="" id="G9M3"> Hlutverk ráðgjafarnefnda er að vera Umhverfisstofnun og vatnaráði til ráðgjafar um atriði sem undir lög þessi heyra. Ráðgjafarnefnd fagstofnana og eftirlitsaðila skal leggja fram nauðsynleg gögn vegna vinnu við gerð áætlana samkvæmt lögum þessum og upplýsingar um hvaða gögn liggja fyrir. Fulltrúar í ráðgjafarnefnd hagsmunaaðila skulu vera til ráðgjafar um þau málefni sem samtök þeirra helga sig.<br>
<IMG SRC="hk.jpg" HEIGHT=11 WIDTH=11 alt="" id="G9M4"> Ráðgjafarnefndir skulu hafa sér til aðstoðar starfsmann, sem Umhverfisstofnun leggur til, og hefur hann umsjón með starfi viðkomandi nefnda.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2015.113.html">L. 113/2015, 9. gr.</a> <sup style="font-size:60%">2)</sup><a href="/altext/stjt/2012.157.html">L. 157/2012, 23. gr.</a> <sup style="font-size:60%">3)</sup><a href="/altext/stjt/2013.059.html">L. 59/2013, 38. gr.</a> <sup style="font-size:60%">4)</sup><a href="/altext/stjt/2023.066.html#G7">L. 66/2023, 7. gr.</a> <sup style="font-size:60%">5)</sup><a href="/altext/stjt/2024.054.html#G12">L. 54/2024, 12. gr.</a> <sup style="font-size:60%">6)</sup><a href="/altext/stjt/2019.137.html#G19">L. 137/2019, 19. gr.</a> </small></i><br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b> <em>Samstarf rannsóknarstofnana.</em><br>
<IMG SRC="hk.jpg" HEIGHT=11 WIDTH=11 alt="" id="G10M1"> Veðurstofa Íslands, [Náttúrufræðistofnun]<sup style="font-size:60%">1)</sup> &hellip;<sup style="font-size:60%">2)</sup> og [Hafrannsóknastofnun]<sup style="font-size:60%">3)</sup> leggja fram gögn og sérfræðiþekkingu við framkvæmd laga þessara. Um nánari tilhögun þessa samstarfs fer eftir samningum sem Umhverfisstofnun annast við framantaldar stofnanir samkvæmt reglugerð<sup style="font-size:60%">4)</sup> sem ráðherra setur.<br>
<IMG SRC="hk.jpg" HEIGHT=11 WIDTH=11 alt="" id="G10M2"> Umhverfisstofnun semur við Veðurstofu Íslands, [Náttúrufræðistofnun]<sup style="font-size:60%">1)</sup> &hellip;<sup style="font-size:60%">2)</sup> og [Hafrannsóknastofnun]<sup style="font-size:60%">3)</sup> um einstök verk við framkvæmd laga þessara, og getur jafnframt samið við aðra um að vinna slík verk. Ráðherra setur nánari reglur um slíka samninga í reglugerð.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2024.054.html#G12">L. 54/2024, 12. gr.</a> <sup style="font-size:60%">2)</sup><a href="/altext/stjt/2015.113.html">L. 113/2015, 9. gr.</a> <sup style="font-size:60%">3)</sup><a href="/altext/stjt/2012.157.html">L. 157/2012, 23. gr.</a> <sup style="font-size:60%">4)</sup><a href="https://www.reglugerd.is/reglugerdir/allar/nr/935-2011">Rg. 935/2011</a>. </small></i><br><br><b>III. kafli.</b> <b>Umhverfismarkmið.</b><br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b> <em>Flokkun vatnshlota og umhverfismarkmið.</em><br>
<IMG SRC="hk.jpg" HEIGHT=11 WIDTH=11 alt="" id="G11M1"> Flokka skal vatn í vatnshlot og gerðir vatnshlota og meta þau.<br>
<IMG SRC="hk.jpg" HEIGHT=11 WIDTH=11 alt="" id="G11M2"> Mat á yfirborðsvatnshloti skal byggjast á fyrirliggjandi gögnum hverju sinni og taka fyrir hverja vatnshlotsgerð mið af skilgreindum líffræðilegum gæðaþáttum auk vatnsformfræðilegra og efna- og eðlisefnafræðilegra þátta eftir því sem við á. Umhverfismarkmið eru skilgreind eftir gerðum vatnshlota og skulu vera samanburðarhæf.<br>
<IMG SRC="hk.jpg" HEIGHT=11 WIDTH=11 alt="" id="G11M3"> Ástand grunnvatns skal metið eftir magnstöðu þess og efnafræðilegum þáttum. Umhverfismarkmið eru skilgreind eftir gerðum grunnvatnshlota og skulu vera samanburðarhæf.<br>
<IMG SRC="hk.jpg" HEIGHT=11 WIDTH=11 alt="" id="G11M4"> Mat á gæðaþáttum yfirborðs- og grunnvatnshlota skal byggjast á umhverfismarkmiðum í samræmi við ákvæði sem ráðherra setur í reglugerð, sbr. 29. gr.<br>
<IMG SRC="hk.jpg" HEIGHT=11 WIDTH=11 alt="" id="G11M5"> Í vatnaáætlun skulu sett umhverfismarkmið sem eru í samræmi við ákvæði þessa kafla.<br>
<span id="G12"></span><IMG SRC="sk.jpg" HEIGHT=11 WIDTH=11 alt=""> <b>12. gr.</b> <em>Yfirborðsvatn og grunnvatn.</em><br>
<IMG SRC="hk.jpg" HEIGHT=11 WIDTH=11 alt="" id="G12M1"> Vernda skal yfirborðs- og grunnvatnshlot og tryggja að ástand þeirra versni ekki. Ástand þeirra skal styrkja og endurheimta með það að markmiði að efnafræðilegt ástand sé að lágmarki gott. Þá skal tryggja sjálfbæra nýtingu grunnvatns þannig að jafnvægi sé milli vatnstöku og endurnýjunar.<br>
<span id="G13"></span><IMG SRC="sk.jpg" HEIGHT=11 WIDTH=11 alt=""> <b>13. gr.</b> <em>Manngerð og mikið breytt vatnshlot.</em><br>
<IMG SRC="hk.jpg" HEIGHT=11 WIDTH=11 alt="" id="G13M1"> Umhverfisstofnun metur hvort vatnshlot telst manngert eða mikið breytt.<br>
<IMG SRC="hk.jpg" HEIGHT=11 WIDTH=11 alt="" id="G13M2"> Ástand manngerðs eða mikið breytts yfirborðsvatnshlots skal verndað þannig að það versni ekki og skal styrkja ástand þess með það að markmiði að vistmegin þess og efnafræðilegt ástand sé gott. Leitast skal við að ná sem bestu vistmegni í slíku vatnshloti.<br>
<IMG SRC="hk.jpg" HEIGHT=11 WIDTH=11 alt="" id="G13M3"> Skilgreina má yfirborðsvatnshlot sem manngert eða mikið breytt ef nauðsynlegar breytingar á eðlisefnafræðilegum, vistfræðilegum og vatnsformfræðilegum eiginleikum vatns til þess að ná vatnshlotinu í gott vistfræðilegt ástand hafa umtalsverð skaðleg áhrif á umhverfið eða á eftirfarandi umsvif:
<br>&nbsp;&nbsp;&nbsp;<span id="G13M3L1">a.</span> siglingar, hafnir eða afþreyingaraðstöðu,<br>&nbsp;&nbsp;&nbsp;<span id="G13M3L2">b.</span> starfsemi sem hefur í för með sér geymslu, flutning og hjáveitu vatns, t.d. neysluvatnsmiðlun, orkuvinnslu eða áveitu,<br>&nbsp;&nbsp;&nbsp;<span id="G13M3L3">c.</span> flóðavarnir, framræslu, eða<br>&nbsp;&nbsp;&nbsp;<span id="G13M3L4">d.</span> önnur sjálfbær umsvif jafnmikilvæg og hin framangreindu.<br>
<IMG SRC="hk.jpg" HEIGHT=11 WIDTH=11 alt="" id="G13M4"> Ákvæði 3. mgr. á við þegar ekki verður bætt úr þeim áhrifum sem þar eru talin upp vegna þess að það er ekki tæknilega framkvæmanlegt eða vegna þess að kostnaður við að gera það með öðrum og umhverfisvænni aðferðum er talinn úr hófi fram. Taka skal fram í vatnaáætlun ef álitið er að skilyrði 3. mgr. séu fyrir hendi og færa fram röksemdir fyrir því.<br>
<span id="G14"></span><IMG SRC="sk.jpg" HEIGHT=11 WIDTH=11 alt=""> <b>14. gr.</b> <em>Skaðleg og þrávirk efni (forgangsefni).</em><br>
<IMG SRC="hk.jpg" HEIGHT=11 WIDTH=11 alt="" id="G14M1"> Draga skal í áföngum úr mengun vegna skaðlegra og þrávirkra efna (forgangsefna) í vatni með markvissum aðgerðum með það að markmiði að stöðva losun þeirra.<br>
<IMG SRC="hk.jpg" HEIGHT=11 WIDTH=11 alt="" id="G14M2"> Raða skal efnunum í forgangsröð og leggja fram tímasetta áætlun um takmörkun á losun þeirra og bann við slíkri losun eftir því hve mikla hættu þau skapa fyrir vatn og landumhverfi þess. Röðunin skal greind með aðferð byggðri á áhættumati.<br>
<span id="G15"></span><IMG SRC="sk.jpg" HEIGHT=11 WIDTH=11 alt=""> <b>15. gr.</b> <em>Frestir.</em><br>
<IMG SRC="hk.jpg" HEIGHT=11 WIDTH=11 alt="" id="G15M1"> Umhverfismarkmiðum skv. 11. gr. skal ná eigi síðar en sex árum eftir að fyrsta vatnaáætlunin hefur verið staðfest. Veita má frest til að ná umhverfismarkmiðunum tvisvar sinnum í allt að sex ár í senn, að því tilskildu að ástand raskaða vatnshlotsins versni ekki frekar og að a.m.k. eitt af eftirtöldu eigi við:
<br>&nbsp;&nbsp;&nbsp;<span id="G15M1L1">a.</span> ekki er af tæknilegum ástæðum hægt að bæta úr innan tímamarkanna,<br>&nbsp;&nbsp;&nbsp;<span id="G15M1L2">b.</span> kostnaður við úrbætur innan tímamarkanna yrði óhóflegur, eða<br>&nbsp;&nbsp;&nbsp;<span id="G15M1L3">c.</span> fyrir hendi eru þær náttúrulegar aðstæður að úrbætur á vatnshlotinu innan tímamarkanna eru ekki framkvæmanlegar.<br>
<IMG SRC="hk.jpg" HEIGHT=11 WIDTH=11 alt="" id="G15M2"> Frestur umfram það sem leiðir af 1. mgr. verður því aðeins veittur að fyrir hendi séu þær náttúrulegu aðstæður að umhverfismarkmiðum skv. 11. gr. verði ekki náð.<br>
<span id="G16"></span><IMG SRC="sk.jpg" HEIGHT=11 WIDTH=11 alt=""> <b>16. gr.</b> <em>Vægari umhverfismarkmið.</em><br>
<IMG SRC="hk.jpg" HEIGHT=11 WIDTH=11 alt="" id="G16M1"> Ákveða má vægari umhverfismarkmið en gert er ráð fyrir skv. 11. gr. ef vatnshlot er undir slíku álagi að ógerlegt eða óhóflega dýrt er að uppfylla kröfur um umhverfismarkmið. Skulu þessi skilyrði þá vera fyrir hendi:
<br>&nbsp;&nbsp;&nbsp;<span id="G16M1L1">a.</span> ekki er hægt að ná betri umhverfislegum ávinningi án óhóflegs kostnaðar, að teknu tilliti til umhverfislegra og þjóðhagfræðilegra þarfa,<br>&nbsp;&nbsp;&nbsp;<span id="G16M1L2">b.</span> tryggt er besta mögulegt ástand yfirborðsvatns og grunnvatns, og til þess séð að ástand yfirborðsvatns og grunnvatns breytist eins lítið og hægt er frá því að vera gott, þegar tekið er tillit til þess álags sem fyrir hendi er,<br>&nbsp;&nbsp;&nbsp;<span id="G16M1L3">c.</span> tryggt er að ástand vatnshlotsins versnar ekki frekar.<br>
<span id="G17"></span><IMG SRC="sk.jpg" HEIGHT=11 WIDTH=11 alt=""> <b>17. gr.</b> <em>Náttúrulegar orsakir og óviðráðanleg ytri atvik.</em><br>
<IMG SRC="hk.jpg" HEIGHT=11 WIDTH=11 alt="" id="G17M1"> Það telst ekki fara í bága við kröfur um umhverfismarkmið samkvæmt lögum þessum ef vistfræðilegt ástand í vatnshloti spillist tímabundið vegna náttúrulegra orsaka eða óviðráðanlegra ytri atvika.<br>
<IMG SRC="hk.jpg" HEIGHT=11 WIDTH=11 alt="" id="G17M2"> Við slíkar aðstæður skal grípa til þeirra ráðstafana sem raunhæfar eru til að koma í veg fyrir að ástand vatnshlotsins rýrni frekar en orðið er og til að hindra að skaði hljótist af í öðru vatnshloti.<br>
<span id="G18"></span><IMG SRC="sk.jpg" HEIGHT=11 WIDTH=11 alt=""> <b>18. gr.</b> <em>Breyting vatnshlots.</em><br>
<IMG SRC="hk.jpg" HEIGHT=11 WIDTH=11 alt="" id="G18M1"> Umhverfisstofnun getur heimilað breytingu á vatnshloti sem hefur í för með sér að ekki er hægt að ná fram umhverfismarkmiðum skv. 11. gr. þegar um er að ræða:
<br>&nbsp;&nbsp;&nbsp;<span id="G18M1L1">a.</span> breytingar, svo sem vegna mengunar eða í tengslum við loftslagsbreytingar, á vatnsgæðum, vistfræðilegum, vatnsformfræðilegum eða efna- og eðlisefnafræðilegum eiginleikum yfirborðsvatnshlots eða á hæð grunnvatnshlots, eða<br>&nbsp;&nbsp;&nbsp;<span id="G18M1L2">b.</span> ný sjálfbær umsvif eða breytingar sem hafa í för með sér að ástand yfirborðsvatnshlots breytist úr mjög góðu í gott.<br>
<IMG SRC="hk.jpg" HEIGHT=11 WIDTH=11 alt="" id="G18M2"> Auk skilyrða sem fram koma í 1. mgr. verða öll eftirtalin skilyrði að vera fyrir hendi:
<br>&nbsp;&nbsp;&nbsp;<span id="G18M2L1">a.</span> gripið sé til allra ráðstafana sem raunhæfar teljast til að draga úr skaðlegum áhrifum á ástand vatnshlots,<br>&nbsp;&nbsp;&nbsp;<span id="G18M2L2">b.</span> tilgangur framkvæmdanna eða umsvifanna vega þyngra vegna almannaheilla og/eða ávinnings fyrir heilsu og öryggi manna eða fyrir sjálfbæra þróun en ávinningur af því að umhverfismarkmið náist,<br>&nbsp;&nbsp;&nbsp;<span id="G18M2L3">c.</span> tilgangi framkvæmdanna eða umsvifanna verður ekki með góðu móti náð með umhverfisvænni leiðum vegna tæknilegra erfiðleika eða óhóflegs kostnaðar.<br><br><b>IV. kafli.</b> <b>Áætlanir.</b><br>
<span id="G19"></span><IMG SRC="sk.jpg" HEIGHT=11 WIDTH=11 alt=""> <b>19. gr.</b> <em>Vatnaáætlun.</em><br>
<IMG SRC="hk.jpg" HEIGHT=11 WIDTH=11 alt="" id="G19M1"> Umhverfisstofnun skal annast gerð tillögu að vatnaáætlun í samræmi við viðauka II. Í vatnaáætlun skal m.a. koma fram:
<br>&nbsp;&nbsp;&nbsp;<span id="G19M1L1">a.</span> almenn lýsing á eiginleikum vatnaumdæmisins,<br>&nbsp;&nbsp;&nbsp;<span id="G19M1L2">b.</span> flokkun vatnshlota,<br>&nbsp;&nbsp;&nbsp;<span id="G19M1L3">c.</span> lýsing álags og áhrifa af völdum atvinnurekstrar og annarra umsvifa á vatn,<br>&nbsp;&nbsp;&nbsp;<span id="G19M1L4">d.</span> skrá yfir vernduð svæði og öll vatnshlot fyrir neysluvatnstöku,<br>&nbsp;&nbsp;&nbsp;<span id="G19M1L5">e.</span> greinargerð um vöktun og niðurstöður hennar,<br>&nbsp;&nbsp;&nbsp;<span id="G19M1L6">f.</span> greinargerð fyrir umhverfismarkmið fyrir gerðir vatnshlota og fyrir breytingu á gerðum vatnshlota,<br>&nbsp;&nbsp;&nbsp;<span id="G19M1L7">g.</span> skipting í vatnasvæði,<br>&nbsp;&nbsp;&nbsp;<span id="G19M1L8">h.</span> greinargerð um aðgerðaáætlun,<br>&nbsp;&nbsp;&nbsp;<span id="G19M1L9">i.</span> yfirlit um nánari aðgerðir fyrir einstök vatnasvæði og vatnshlotsgerðir, og<br>&nbsp;&nbsp;&nbsp;<span id="G19M1L10">j.</span> greinargerð um samráð við almenning, fulltrúa atvinnulífsins og aðra hagsmunaaðila, þar á meðal félagasamtök á sviði náttúruverndar, umhverfismála og útivistar.<br>
<IMG SRC="hk.jpg" HEIGHT=11 WIDTH=11 alt="" id="G19M2"> Áætlunina skal taka til endurskoðunar sjötta hvert ár.<br>
<IMG SRC="hk.jpg" HEIGHT=11 WIDTH=11 alt="" id="G19M3"> Við gerð vatnaáætlunar skal gera grein fyrir umhverfismati áætlunarinnar í samræmi við lög um umhverfismat áætlana.<br>
<IMG SRC="hk.jpg" HEIGHT=11 WIDTH=11 alt="" id="G19M4"> Umhverfisstofnun skal hafa samráð við verkefnisstjórn við gerð verndar- og nýtingaráætlunar samkvæmt lögum um verndar- og nýtingaráætlun vegna virkjunar fallvatna og háhitasvæða, til að tryggja samræmi vatnaáætlunar annars vegar og verndar- og nýtingaráætlunar vegna fallvatna og háhita hins vegar.<br>
<IMG SRC="hk.jpg" HEIGHT=11 WIDTH=11 alt="" id="G19M5"> Umhverfisstofnun er heimilt að gera nauðsynlegar leiðréttingar á vatnaáætlun vegna nýrra upplýsinga áður en til endurskoðunar kemur. Stofnunin skal upplýsa um slíkar leiðréttingar á vefsetri sínu.<br>
<span id="G20"></span><IMG SRC="sk.jpg" HEIGHT=11 WIDTH=11 alt=""> <b>20. gr.</b> <em>Nánari rökstuðningur í vatnaáætlun.</em><br>
<IMG SRC="hk.jpg" HEIGHT=11 WIDTH=11 alt="" id="G20M1"> Í vatnaáætlun skal gera grein fyrir:
<br>&nbsp;&nbsp;&nbsp;<span id="G20M1L1">a.</span> ákvörðun um að vatnshlot teljist vera manngert eða mikið breytt,<br>&nbsp;&nbsp;&nbsp;<span id="G20M1L2">b.</span> ákvörðun um að lengja frest um umhverfismarkmið,<br>&nbsp;&nbsp;&nbsp;<span id="G20M1L3">c.</span> ákvörðun um vægari umhverfismarkmið en gert er ráð fyrir skv. 11. gr.,<br>&nbsp;&nbsp;&nbsp;<span id="G20M1L4">d.</span> breytingum á vatnshloti af náttúrulegum orsökum,<br>&nbsp;&nbsp;&nbsp;<span id="G20M1L5">e.</span> áætlun um nýjar framkvæmdir, ný sjálfbær umsvif eða breytingar á vatnshlotum.<br>
<IMG SRC="hk.jpg" HEIGHT=11 WIDTH=11 alt="" id="G20M2"> Ef ákveðið er að lengja frest samkvæmt lögum þessum skal auk þess koma fram í vatnaáætluninni greinargerð þar sem tilgreindar eru og tímasettar þær ráðstafanir sem nauðsynlegar eru til að ná umhverfismarkmiðum.<br>
<span id="G21"></span><IMG SRC="sk.jpg" HEIGHT=11 WIDTH=11 alt=""> <b>21. gr.</b> <em>Aðgerðaáætlun.</em><br>
<IMG SRC="hk.jpg" HEIGHT=11 WIDTH=11 alt="" id="G21M1"> Umhverfisstofnun skal annast gerð tillögu að aðgerðaáætlun. Aðgerðaáætlun skal taka til þeirra ráðstafana sem nauðsynlegar eru til þess að ná fram umhverfismarkmiðum sem sett hafa verið fyrir vatnshlotin. Aðgerðaáætlun skal byggð á greiningum og mati í samræmi við kröfur sem fram koma í vatnaáætlun. Aðgerðaáætlun skal vera hluti af vatnaáætlun.<br>
<IMG SRC="hk.jpg" HEIGHT=11 WIDTH=11 alt="" id="G21M2"> Í aðgerðaáætlun skal telja upp þær ráðstafanir sem kveðið er á um í lögum og reglugerðum og enn fremur þær viðbótarráðstafanir sem fyrirhugaðar eru til að ná settum umhverfismarkmiðum.<br>
<IMG SRC="hk.jpg" HEIGHT=11 WIDTH=11 alt="" id="G21M3"> Ákvarðanir um ráðstafanir sem taldar eru í aðgerðaáætlun taka þar til bær stjórnvöld eða leyfisveitendur á grundvelli viðkomandi löggjafar.<br>
<IMG SRC="hk.jpg" HEIGHT=11 WIDTH=11 alt="" id="G21M4"> Ef niðurstöður vöktunar eða önnur gögn sýna fram á að umhverfismarkmið um vatnshlot skv. 11. gr. nást ekki skal leitað á því skýringar og meta áhrif nýrra eða mögulegra ráðstafana og hvort til þeirra skuli gripið.<br>
<IMG SRC="hk.jpg" HEIGHT=11 WIDTH=11 alt="" id="G21M5"> Aðgerðaáætlunin skal tekin til endurskoðunar sjötta hvert ár.<br>
<span id="G22"></span><IMG SRC="sk.jpg" HEIGHT=11 WIDTH=11 alt=""> <b>22. gr.</b> <em>Vöktunaráætlun.</em><br>
<IMG SRC="hk.jpg" HEIGHT=11 WIDTH=11 alt="" id="G22M1"> Umhverfisstofnun gerir áætlun um vöktun á ástandi yfirborðsvatns og grunnvatns og um vöktun svæða sem njóta verndar. Vöktunaráætlun skal veita heildarsýn á ástand vatnshlota. Vöktunaráætlun skal endurskoða reglulega og eigi sjaldnar en á sex ára fresti.<br>
<IMG SRC="hk.jpg" HEIGHT=11 WIDTH=11 alt="" id="G22M2"> Vöktunaráætlun skal taka til viðeigandi vistfræðilegra, vatnsformfræðilegra og eðlisefnafræðilegra gæðaþátta, svo og til vöktunar á magnstöðu grunnvatns. Í áætluninni skal jafnframt kveðið á um tíðni og þéttleika vöktunarstaða. Um vöktun vatns vegna atvinnurekstrar sem getur haft í för með sér mengun fer samkvæmt ákvæðum starfsleyfis. Hlutaðeigandi stofnanir ríkis og heilbrigðiseftirlit sveitarfélaga sjá um vöktun gæðaþátta samkvæmt ákvæði þessu ásamt vöktun á magnstöðu grunnvatns.<br>
<IMG SRC="hk.jpg" HEIGHT=11 WIDTH=11 alt="" id="G22M3"> Umhverfisstofnun og heilbrigðisnefndum sveitarfélaga er heimilt að gera samkomulag um annað fyrirkomulag vöktunar en skv. 2. mgr. Þá er heimilt að fela aðilum sem hlotið hafa faggildingu samkvæmt <a href="2006024.html">lögum nr. 24/2006</a>, um faggildingu o.fl., að annast tiltekin verkefni við vöktun samkvæmt lögum þessum og skal gerður um það sérstakur samningur í hverju tilviki.<br>
<span id="G23"></span><IMG SRC="sk.jpg" HEIGHT=11 WIDTH=11 alt=""> <b>23. gr.</b> <em>Stöðuskýrsla.</em><br>
<IMG SRC="hk.jpg" HEIGHT=11 WIDTH=11 alt="" id="G23M1"> Umhverfisstofnun skal annast gerð stöðuskýrslu fyrir vatnasvæði í samvinnu við viðkomandi vatnasvæðisnefnd. Í stöðuskýrslu skal koma fram:
<br>&nbsp;&nbsp;&nbsp;<span id="G23M1L1">a.</span> lýsing og gerð vatnshlota,<br>&nbsp;&nbsp;&nbsp;<span id="G23M1L2">b.</span> flokkun vatnshlota, og<br>&nbsp;&nbsp;&nbsp;<span id="G23M1L3">c.</span> lýsing á helsta álagi og áhrifum af starfsemi manna á ástand vatns.<br>
<span id="G24"></span><IMG SRC="sk.jpg" HEIGHT=11 WIDTH=11 alt=""> <b>24. gr.</b> <em>Neysluvatn.</em><br>
<IMG SRC="hk.jpg" HEIGHT=11 WIDTH=11 alt="" id="G24M1"> Tilgreina skal í vatnaáætlun öll vatnshlot til neysluvatnstöku sem eftirfarandi á við um:
<br>&nbsp;&nbsp;&nbsp;<span id="G24M1L1">a.</span> vatnstaka er þar meiri en 10 rúmmetrar á dag að meðaltali eða með henni er meira en 50 einstaklingum séð fyrir neysluvatni,<br>&nbsp;&nbsp;&nbsp;<span id="G24M1L2">b.</span> áform eru uppi um að taka úr því neysluvatn.<br>
<IMG SRC="hk.jpg" HEIGHT=11 WIDTH=11 alt="" id="G24M2"> Komið skal í veg fyrir að vatnsgæði í slíku vatnshloti rýrni þannig að ekki aukist þörf á hreinsun neysluvatns.<br>
<span id="G25"></span><IMG SRC="sk.jpg" HEIGHT=11 WIDTH=11 alt=""> <b>25. gr.</b> <em>Skrá yfir vernduð og viðkvæm svæði.</em><br>
<IMG SRC="hk.jpg" HEIGHT=11 WIDTH=11 alt="" id="G25M1"> Umhverfisstofnun heldur skrá yfir vernduð og viðkvæm svæði. Í henni skal m.a. tilgreina vatnsverndarsvæði, vatnavistkerfi, svo og vistkerfi sem tengjast þeim að vatnabúskap, ásamt svæðum sem njóta heildstæðrar verndar samkvæmt lögum eða eru friðlýst vegna sérstöðu vatns.<br>
<IMG SRC="hk.jpg" HEIGHT=11 WIDTH=11 alt="" id="G25M2"> Skrá yfir vernduð og viðkvæm svæði skal vera aðgengileg almenningi og uppfærð reglulega.<br><br><b>V. kafli.</b> <b>Kynning og réttaráhrif áætlana o.fl.</b><br>
<span id="G26"></span><IMG SRC="sk.jpg" HEIGHT=11 WIDTH=11 alt=""> <b>26. gr.</b> <em>Aðgangur að upplýsingum.</em><br>
<IMG SRC="hk.jpg" HEIGHT=11 WIDTH=11 alt="" id="G26M1"> [Um aðgang að upplýsingum og gögnum sem liggja til grundvallar áætlunum samkvæmt lögum þessum fer samkvæmt upplýsingalögum.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2019.072.html">L. 72/2019, 21. gr.</a> </small></i><br>
<span id="G27"></span><IMG SRC="sk.jpg" HEIGHT=11 WIDTH=11 alt=""> <b>27. gr.</b> <em>Opinber kynning.</em><br>
<IMG SRC="hk.jpg" HEIGHT=11 WIDTH=11 alt="" id="G27M1"> Umhverfisstofnun skal sjá um að eftirfarandi skjöl séu kynnt opinberlega og óska eftir athugasemdum við þau:
<br>&nbsp;&nbsp;&nbsp;<span id="G27M1L1">a.</span> áfanga- og verkáætlun vegna vinnu við vatnaáætlun, í síðasta lagi þremur árum áður en ný vatnaáætlun gengur í gildi,<br>&nbsp;&nbsp;&nbsp;<span id="G27M1L2">b.</span> bráðabirgðayfirlit um mikilvæg atriði í vatnaáætlun, í síðasta lagi tveimur árum áður en hún gengur í gildi,<br>&nbsp;&nbsp;&nbsp;<span id="G27M1L3">c.</span> tillaga að vatnaáætlun, í síðasta lagi einu ári áður en hún gengur í gildi.<br>
<IMG SRC="hk.jpg" HEIGHT=11 WIDTH=11 alt="" id="G27M2"> Þegar endurskoðun vatnaáætlunar leiðir til breytinga skal um kynningu áætlunarinnar fara skv. c-lið 1. mgr.<br>
<IMG SRC="hk.jpg" HEIGHT=11 WIDTH=11 alt="" id="G27M3"> Frestur til að gera athugasemdir skal að lágmarki vera sex mánuðir.<br>
<IMG SRC="hk.jpg" HEIGHT=11 WIDTH=11 alt="" id="G27M4"> Kynna skal skjölin með tryggilegum hætti og vísa á vefsetri Umhverfisstofnunar til allra upplýsinga á aðgengilegum stað.<br>
<span id="G28"></span><IMG SRC="sk.jpg" HEIGHT=11 WIDTH=11 alt=""> <b>28. gr.</b> <em>Réttaráhrif vatnaáætlunar.</em><br>
<IMG SRC="hk.jpg" HEIGHT=11 WIDTH=11 alt="" id="G28M1"> Opinberar áætlanir á vegum stjórnvalda, svo sem vegna skipulagsmála, náttúruverndar, orkunýtingar og samgangna, skulu vera í samræmi við þá stefnumörkun um vatnsvernd sem fram kemur í vatnaáætlun.<br>
<IMG SRC="hk.jpg" HEIGHT=11 WIDTH=11 alt="" id="G28M2"> Við endurskoðun eða breytingu skipulagsáætlunar sveitarfélags skal, þegar við á, samræma skipulagsáætlunina vatnaáætlun innan sex ára frá staðfestingu vatnaáætlunar.<br>
<IMG SRC="hk.jpg" HEIGHT=11 WIDTH=11 alt="" id="G28M3"> Við afgreiðslu umsóknar um leyfi til nýtingar vatns og við aðra leyfisveitingu til framkvæmda á grundvelli vatnalaga, laga um rannsóknir og nýtingu á auðlindum í jörðu og um leyfi á grundvelli skipulagslaga og laga um mannvirki skal leyfisveitandi tryggja að leyfið sé í samræmi við þá stefnumörkun um vatnsvernd sem fram kemur í vatnaáætlun.<br>
<IMG SRC="hk.jpg" HEIGHT=11 WIDTH=11 alt="" id="G28M4"> Ef niðurstöður vöktunar eða önnur gögn sýna fram á að umhverfismarkmið í vatnaáætlun nást ekki skal, ef unnt er, gera ráðstafanir til að bæta ástand vatnshlots. Viðkomandi leyfisveitandi skal þá endurskoða útgefið leyfi, þegar við á, í því skyni að umhverfismarkmiðum verði náð.<br>
<IMG SRC="hk.jpg" HEIGHT=11 WIDTH=11 alt="" id="G28M5"> Til að knýja á um framkvæmd ráðstafana samkvæmt 2.&ndash;4. mgr. er Umhverfisstofnun heimilt að veita viðkomandi sveitarfélagi eða leyfisveitanda áminningu. Jafnframt skal Umhverfisstofnun veita hæfilegan frest til úrbóta. Ef ekki er orðið við tilmælum um úrbætur innan tiltekins frests er Umhverfisstofnun heimilt að ákveða dagsektir þar til úr er bætt. Dagsektir renna til ríkissjóðs og skal hámark þeirra vera 500.000 kr.<br>
<span id="G29"></span><IMG SRC="sk.jpg" HEIGHT=11 WIDTH=11 alt=""> <b>29. gr.</b> <em>Reglugerðarheimild.</em><br>
<IMG SRC="hk.jpg" HEIGHT=11 WIDTH=11 alt="" id="G29M1"> Ráðherra er heimilt, að fengnum tillögum Umhverfisstofnunar og að höfðu samráði við vatnaráð og Samband íslenskra sveitarfélaga, að setja í reglugerð nánari ákvæði um eftirtalin atriði:
<br>&nbsp;&nbsp;&nbsp;<span id="G29M1L1">a.</span> flokkun vatnshlota og eiginleika þeirra, og álagsgreiningu fyrir yfirborðsvatnshlot og grunnvatnshlot,<sup style="font-size:60%">1)</sup><br>&nbsp;&nbsp;&nbsp;<span id="G29M1L2">b.</span> forgangsefni og röðun þeirra á lista eftir hættu, ráðstafanir vegna þeirra, matsaðferð og viðmið við röðun forgangsefna, og kröfur til vottunar og framkvæmd hennar,<sup style="font-size:60%">2)</sup><br>&nbsp;&nbsp;&nbsp;<span id="G29M1L3">c.</span> frekari ákvæði um umhverfismarkmið og tímamörk um hvenær eigi að ná þeim,<sup style="font-size:60%">1)</sup><br>&nbsp;&nbsp;&nbsp;<span id="G29M1L4">d.</span> efni og framkvæmd vöktunaráætlunar,<sup style="font-size:60%">1)</sup><br>&nbsp;&nbsp;&nbsp;<span id="G29M1L5">e.</span> efni vatnaáætlunar og efnahagslega greiningu vegna vatnsnotkunar,<br>&nbsp;&nbsp;&nbsp;<span id="G29M1L6">f.</span> efni og framkvæmd aðgerðaáætlunar þar sem tilteknar eru þær ráðstafanir sem nauðsynlegar eru, svo og viðmið um hvenær ekki sé heimilt að krefjast viðbótarráðstafana,<sup style="font-size:60%">1)</sup><br>&nbsp;&nbsp;&nbsp;<span id="G29M1L7">g.</span> hlutverk og starfsemi vatnaráðs,<sup style="font-size:60%">3)</sup><br>&nbsp;&nbsp;&nbsp;<span id="G29M1L8">h.</span> skiptingu í vatnasvæði, landfræðilega afmörkun vatnasvæða og samsetningu og hlutverk vatnasvæðisnefnda,<sup style="font-size:60%">3)</sup><br>&nbsp;&nbsp;&nbsp;<span id="G29M1L9">i.</span> hlutverk og starfsemi ráðgjafarnefnda, fulltrúa, fjölgun ráðgjafarnefnda og nánari skiptingu þeirra,<sup style="font-size:60%">3)</sup><br>&nbsp;&nbsp;&nbsp;<span id="G29M1L10">j.</span> opinbera kynningu, samþykkt áætlana og þátttöku hagsmunaaðila í áætlunargerð, þar á meðal félagasamtaka á sviði náttúruverndar, umhverfismála og útivistar.<br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/535-2011">Rg. 535/2011</a>, sbr. <a href="https://www.reglugerd.is/reglugerdir/allar/nr/1002-2011">1002/2011</a>, <a href="https://www.reglugerd.is/reglugerdir/allar/nr/295-2012">295/2012</a>, <a href="https://www.reglugerd.is/reglugerdir/allar/nr/399-2015">399/2015</a> og <a href="https://www.reglugerd.is/reglugerdir/allar/nr/982-2015">982/2015</a>. <sup style="font-size:60%">2)</sup><a href="https://www.reglugerd.is/reglugerdir/allar/nr/796-1999">Rg. 796/1999</a>, sbr. <a href="https://www.reglugerd.is/reglugerdir/allar/nr/533-2001">533/2001</a>, <a href="https://www.reglugerd.is/reglugerdir/allar/nr/913-2003">913/2003</a>, <a href="https://www.reglugerd.is/reglugerdir/allar/nr/955-2011">955/2011</a> og <a href="https://www.reglugerd.is/reglugerdir/allar/nr/981-2015">981/2015</a>. <sup style="font-size:60%">3)</sup><a href="https://www.reglugerd.is/reglugerdir/allar/nr/935-2011">Rg. 935/2011</a>. </small></i><br>
<span id="G30"></span><IMG SRC="sk.jpg" HEIGHT=11 WIDTH=11 alt=""> <b>30. gr.</b> <em>Innleiðing tilskipana.</em><br>
<IMG SRC="hk.jpg" HEIGHT=11 WIDTH=11 alt="" id="G30M1"> Með þessum lögum eru innleiddar eftirfarandi tilskipanir:
<br>&nbsp;&nbsp;&nbsp;<span id="G30M1L1">1.</span> Tilskipun Evrópuþingsins og ráðsins 2000/60/EB frá 23. október 2000 um aðgerðaramma bandalagsins um stefnu í vatnamálum, sem vísað er til í X. kafla í XX. viðauka samningsins um Evrópska efnahagssvæðið, eins og honum var breytt með ákvörðun sameiginlegu EES-nefndarinnar, nr. 125/2007, frá 28. september 2007.<br>&nbsp;&nbsp;&nbsp;<span id="G30M1L2">2.</span> Tilskipun Evrópuþingsins og ráðsins 2006/118/EB frá 12. desember 2006 um verndun grunnvatns gegn mengun og spillingu, sem vísað er til í II. kafla í XX. viðauka samningsins um Evrópska efnahagssvæðið, eins og honum var breytt með ákvörðun sameiginlegu EES-nefndarinnar, nr. 87/2009, frá 3. júní 2009.<br>&nbsp;&nbsp;&nbsp;<span id="G30M1L3">3.</span> Tilskipun Evrópuþingsins og ráðsins 2008/105/EB frá 16. desember 2008 um umhverfisgæðastaðla á sviði vatnastjórnunar, sem breytir og fellir úr gildi tilskipanir ráðsins 82/176/EBE, 83/513/EBE, 84/156/EBE, 84/491/EBE, 86/280/EBE og breytir tilskipun Evrópuþingsins og ráðsins 2000/60/EB.<br>&nbsp;&nbsp;&nbsp;<span id="G30M1L4">4.</span> Tilskipun Evrópuþingsins og ráðsins 2009/90/EB frá 31. júlí 2009 um tæknilegar skilgreiningar á efnagreiningum og vöktun á vatni, með tilvísun til tilskipunar ráðsins 2000/60/EB.<br>
<span id="G31"></span><IMG SRC="sk.jpg" HEIGHT=11 WIDTH=11 alt=""> <b>31. gr.</b> <em>Gildistaka.</em><br>
<IMG SRC="hk.jpg" HEIGHT=11 WIDTH=11 alt="" id="G31M1"> Lög þessi öðlast þegar gildi.<br>
<span id="G32"></span><IMG SRC="sk.jpg" HEIGHT=11 WIDTH=11 alt=""> <b>32. gr.</b> <em>Breyting á öðrum lögum. <a href="https://www.althingi.is/altext/stjt/2011.036.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a></em><br><br><b>Ákvæði til bráðabirgða.</b><br><IMG SRC="sk.jpg" HEIGHT=11 WIDTH=11 alt=""> <b>I.</b><br><IMG SRC="hk.jpg" HEIGHT=11 WIDTH=11 alt="" id="B0M1"> [Ráðherra]<sup style="font-size:60%">1)</sup> skal staðfesta fyrstu vatnaáætlunina skv. 19. gr. eigi síðar en 1. janúar 2018. Tillaga að fyrstu vatnaáætluninni skal kynnt í síðasta lagi einu ári áður en ráðherra staðfestir hana. Um kynningu og réttaráhrif fyrstu vatnaáætlunarinnar fer að öðru leyti skv. 27. og 28. gr.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 540. gr.</a> </small></i><br><IMG SRC="sk.jpg" HEIGHT=11 WIDTH=11 alt=""> <b>II.</b><br><IMG SRC="hk.jpg" HEIGHT=11 WIDTH=11 alt="" id="B1M1"> Fyrsta aðgerðaáætlunin skv. 21. gr. skal liggja fyrir eigi síðar en 1. janúar 2018 og koma til framkvæmda 2021.<br><IMG SRC="sk.jpg" HEIGHT=11 WIDTH=11 alt=""> <b>III.</b><br><IMG SRC="hk.jpg" HEIGHT=11 WIDTH=11 alt="" id="B2M1"> Fyrsta vöktunaráætlunin skv. 22. gr. skal liggja fyrir eigi síðar en 1. janúar 2015 og koma til framkvæmda á sama tíma.<br><IMG SRC="sk.jpg" HEIGHT=11 WIDTH=11 alt=""> <b>IV.</b><br><IMG SRC="hk.jpg" HEIGHT=11 WIDTH=11 alt="" id="B3M1"> Fyrsta stöðuskýrsla skv. 23. gr. skal liggja fyrir eigi síðar en 1. janúar 2014.<br><br><b>Viðauki I.</b><br><b>Yfirlitsmynd yfir landfræðilega afmörkun laganna, sbr. 2. gr. <a href="https://www.althingi.is/altext/stjt/2011.036.html">&hellip;</a><sup style="font-size:60%">1)</sup></b><br>&nbsp;&nbsp;&nbsp;<i><small><sup style="font-size:60%">1)</sup>Sjá Stjtíð. A nr. 36/2011. </small></i><br><br><b>Viðauki II.</b><br><b>Efni vatnaáætlunar, sbr. 19. gr.</b><br>&nbsp;&nbsp;&nbsp;<span id="B3M1L1">A.</span> Í vatnaáætlun skulu eftirtaldir þættir koma fram:<br>&nbsp;&nbsp;&nbsp;<span id="B3M1L2">1.</span> almenn lýsing á eiginleikum vatnaumdæmisins og flokkun vatnshlota, sbr. 19. og 23. gr.; og skal eftirfarandi koma fram:<br>&nbsp;&nbsp;&nbsp;<span id="B3M1L3">1.1.</span> þegar um er að ræða yfirborðsvatn:<br>&nbsp;&nbsp;&nbsp;<span id="B3M1L4">&ndash;</span> kort sem sýnir staðsetningu og mörk vatnshlotanna,<br>&nbsp;&nbsp;&nbsp;<span id="B3M1L5">&ndash;</span> kort sem sýnir vistsvæði og gerðir yfirborðsvatnshlota innan vatnaumdæmisins,<br>&nbsp;&nbsp;&nbsp;<span id="B3M1L6">&ndash;</span> bakgrunnsgildi fyrir gerðir yfirborðsvatnshlota,<br>&nbsp;&nbsp;&nbsp;<span id="B3M1L7">1.2.</span> þegar um er að ræða grunnvatn:<br>&nbsp;&nbsp;&nbsp;<span id="B3M1L8">&ndash;</span> kort sem sýnir staðsetningu og mörk grunnvatnshlotanna,<br>&nbsp;&nbsp;&nbsp;<span id="B3M1L9">2.</span> lýsing á álagi og áhrifum af starfsemi manna á ástand yfirborðsvatns og grunnvatns, þ.m.t.:<br>&nbsp;&nbsp;&nbsp;<span id="B3M1L10">&ndash;</span> mat á mengun frá punktuppsprettum,<br>&nbsp;&nbsp;&nbsp;<span id="B3M1L11">&ndash;</span> mat á mengun frá dreifðum upptökum, þ.m.t. landnýting,<br>&nbsp;&nbsp;&nbsp;<span id="B3M1L12">&ndash;</span> mat á álagi á magnstöðu vatns, þ.m.t. vatnstaka,<br>&nbsp;&nbsp;&nbsp;<span id="B3M1L13">&ndash;</span> greining á öðrum áhrifum á ástand vatns,<br>&nbsp;&nbsp;&nbsp;<span id="B3M1L14">3.</span> yfirlit og kort yfir vernduð svæði, sbr. 25. gr.,<br>&nbsp;&nbsp;&nbsp;<span id="B3M1L15">4.</span> yfirlit og kort yfir sýnatökustaði sem mynda samanburðarhæft kerfi og sýnir niðurstöður vöktunaráætlana sem framkvæmdar hafa verið og sýna ástand:<br>&nbsp;&nbsp;&nbsp;<span id="B3M1L16">4.1.</span> yfirborðsvatns (vistfræðilegt og efnafræðilegt),<br>&nbsp;&nbsp;&nbsp;<span id="B3M1L17">4.2.</span> grunnvatns (efnafræðilegt ástand og magnstöðu),<br>&nbsp;&nbsp;&nbsp;<span id="B3M1L18">4.3.</span> verndaðra svæða,<br>&nbsp;&nbsp;&nbsp;<span id="B3M1L19">5.</span> yfirlit yfir umhverfismarkmið sem komið er á skv. 11., 12., 13., 15. og 16. gr. fyrir yfirborðsvatn, grunnvatn og vernduð svæði, þ.m.t. yfirlit yfir tilvik, þar sem ákvæðum 11., 15., 16., 17. og 18. gr. hefur verið beitt, og aðrar upplýsingar sem krafist er samkvæmt þeim greinum,<br>&nbsp;&nbsp;&nbsp;<span id="B3M1L20">6.</span> niðurstöður efnahagslegrar greiningar á vatnsnotkun, sbr. d-lið 2. mgr. 7. gr.,<br>&nbsp;&nbsp;&nbsp;<span id="B3M1L21">7.</span> útdráttur úr aðgerðaáætlun, sem samþykkt er skv. 21. gr., þ.m.t. leiðir sem fara skal til að ná markmiðum 11. gr.:<br>&nbsp;&nbsp;&nbsp;<span id="B3M1L22">7.1.</span> yfirlit yfir nauðsynlegar aðgerðir,<br>&nbsp;&nbsp;&nbsp;<span id="B3M1L23">7.2.</span> skýrsla um þau skref sem stigin eru til að beita meginreglunni um endurheimt kostnaðar vegna vatnsnotkunar,<br>&nbsp;&nbsp;&nbsp;<span id="B3M1L24">7.3.</span> yfirlit yfir aðgerðir til að fullnægja kröfum 24. gr.,<br>&nbsp;&nbsp;&nbsp;<span id="B3M1L25">7.4.</span> yfirlit yfir eftirlit með vatnstöku og vatnsmiðlun, þ.m.t. tilvísun til skráa og leyfisveitinga samkvæmt öðrum lögum,<br>&nbsp;&nbsp;&nbsp;<span id="B3M1L26">7.5.</span> yfirlit yfir eftirlit með losun frá punktuppsprettum mengunar og annarri starfsemi sem hefur áhrif á ástand vatns í samræmi við ákvæði sem sett eru um varnir gegn mengun vatns,<br>&nbsp;&nbsp;&nbsp;<span id="B3M1L27">7.6.</span> tilvik þar sem bein losun í grunnvatn hefur verið leyfð í samræmi við ákvæði sem sett eru um varnir gegn mengun grunnvatns,<br>&nbsp;&nbsp;&nbsp;<span id="B3M1L28">7.7.</span> yfirlit yfir aðgerðir til að fullnægja kröfum 14. gr. um forgangsefni,<br>&nbsp;&nbsp;&nbsp;<span id="B3M1L29">7.8.</span> yfirlit yfir aðgerðir til að koma í veg fyrir mengunarslys eða draga úr áhrifum þeirra,<br>&nbsp;&nbsp;&nbsp;<span id="B3M1L30">7.9.</span> yfirlit yfir aðgerðir skv. 4. mgr. 21. gr. og 4. mgr. 28. gr. að því er varðar vatnshlot þar sem talið er ólíklegt að markmið sem sett eru í 16. gr. náist,<br>&nbsp;&nbsp;&nbsp;<span id="B3M1L31">7.10.</span> upplýsingar um viðbótaraðgerðir sem taldar eru nauðsynlegar til að settum umhverfismarkmiðum verði náð,<br>&nbsp;&nbsp;&nbsp;<span id="B3M1L32">7.11.</span> upplýsingar um aðgerðir til að koma í veg fyrir mengun sjávar,<br>&nbsp;&nbsp;&nbsp;<span id="B3M1L33">8.</span> skrá yfir vöktunaráætlun og hvers konar ýtarlegri áætlanir, svo sem skipulagsáætlanir, vegáætlanir, orkuáætlanir, sem eiga við um vatnaumdæmið, einstök vatnasvæði eða geira, auk greinargerðar um inntak þeirra,<br>&nbsp;&nbsp;&nbsp;<span id="B3M1L34">9.</span> yfirlit yfir almennar upplýsingar og samráð við almenning, árangur af því starfi og breytingar sem gerðar eru á áætluninni í kjölfarið,<br>&nbsp;&nbsp;&nbsp;<span id="B3M1L35">10.</span> yfirlit yfir gögn sem aflað er skv. 8., 9., 10. og 22. gr.<br>&nbsp;&nbsp;&nbsp;<span id="B3M1L36">B.</span> Í endurskoðaðri vatnaáætlun skulu auk þess sem fram kemur í A-lið vera:<br>&nbsp;&nbsp;&nbsp;<span id="B3M1L37">1.</span> yfirlit yfir breytingar eða uppfærslur frá síðustu áætlun, þ.m.t. yfirlit yfir þær breytingar sem leiðir af 15., 16., 17. og 18. gr., eftir því sem við á,<br>&nbsp;&nbsp;&nbsp;<span id="B3M1L38">2.</span> mat á því hvernig miðar að ná umhverfismarkmiðum, þ.m.t. niðurstöður úr vöktun á fyrra áætlunartímabili í formi korts, auk skýringa ef umhverfismarkmið hafa ekki náðst,<br>&nbsp;&nbsp;&nbsp;<span id="B3M1L39">3.</span> yfirlit yfir áformaðar aðgerðir í fyrri vatnaáætlun sem ekki var ráðist í og skýringar ef við á,<br>&nbsp;&nbsp;&nbsp;<span id="B3M1L40">4.</span> samantekt á hvers konar viðbótaraðgerðum til bráðabirgða sem samþykktar eru skv. 21. gr. eftir auglýsingu fyrri vatnaáætlunarinnar.<br></body></html>
