<!DOCTYPE html>
<html><head>
<title>2013  nr. 38  4. apríl/ Lög um búfjárhald</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. september 2024.&nbsp;&nbsp;Útgáfa 154c.&nbsp;&nbsp;Prenta í <a href="/lagasafn/pdf/154c/2013038.pdf">tveimur dálkum</a>.</small>
</small><hr>
<h2> Lög um búfjárhald </h2><p style='text-align:center'><strong>2013  nr. 38  4. apríl</strong></p><hr>
<a href="https://www.althingi.is/thingstorf/thingmalalistar-eftir-thingum/ferill/?ltg=141&amp;mnr=282"><i>Ferill málsins á Alþingi.</i></a>&nbsp;&nbsp;&nbsp;<a href="https://www.althingi.is/altext/141/s/0315.html"><i>Frumvarp til laga.</i></a><br>
<br>
<small><b>Tóku gildi 1. janúar 2014.</b>  <em>Breytt með: </em>
<a href="/altext/stjt/2019.084.html">L. 84/2019</a> (tóku gildi 1. jan. 2020). 
<a href="/altext/stjt/2021.071.html">L. 71/2021</a> (tóku gildi 29. júní 2021 nema 29. gr. sem tók gildi 1. júlí 2021). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>matvælaráðherra</b> eða <b>matvælaráðuneyti</b> sem fer með lög þessi. <a href="2022006.html">Upplýsingar um málefnasvið ráðuneyta skv. forsetaúrskurði.</a><hr><br><b>I. kafli.</b> <b>Markmið, yfirstjórn og skilgreiningar.</b><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b><br><IMG SRC="hk.jpg" HEIGHT=11 WIDTH=11 alt="" id="G1M1"> Tilgangur laga þessara er að setja reglur um vörslu búfjár, merkingu búfjár og öflun hagtalna.<br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b><br><IMG SRC="hk.jpg" HEIGHT=11 WIDTH=11 alt="" id="G2M1"> Ráðherra fer með yfirstjórn mála samkvæmt lögum þessum. [Ráðherra er heimilt að framselja stjórnsýsluvald samkvæmt lögum þessum til stjórnvalds. Þá er heimilt, með samningi, að fela aðila utan stjórnsýslunnar framkvæmd eftirlits.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G2M2"> Með búfé er í lögum þessum átt við alifugla, geitfé, hross, kanínur, loðdýr, nautgripi, sauðfé og svín. &hellip;<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2019.084.html">L. 84/2019, 1. gr.</a> </small></i><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b><br><IMG SRC="hk.jpg" HEIGHT=11 WIDTH=11 alt="" id="G3M1"> Í lögum þessum, reglugerðum og öðrum stjórnvaldsfyrirmælum settum á grundvelli þeirra er merking orða sem hér segir:
<br>&nbsp;&nbsp;&nbsp;<span id="G3M1L1">1.</span> <i>Bústofn</i> er gagnagrunnur sem &hellip;<sup style="font-size:60%">1)</sup> inniheldur upplýsingar um hagtölur.<br>&nbsp;&nbsp;&nbsp;<span id="G3M1L2">2.</span> <i>Friðað svæði</i> er land afmarkað vörslulínu sem hindrar aðgang búfjár.<br>&nbsp;&nbsp;&nbsp;<span id="G3M1L3">3.</span> <i>Gripheld girðing</i> er mannvirki úr ýmsu efni sem er reist til að hindra frjálsa för búfjár. Hún er breytileg að gerð og gæðum eftir tegund. Girðing getur miðast við aldur og kyneiginleika búfjár, verið fjárheld, hrossheld, nautgripaheld, graðpeningsheld o.s.frv.<br>&nbsp;&nbsp;&nbsp;<span id="G3M1L4">4.</span> <i>Hagaganga</i> er það þegar eigandi búfjár kemur því í haga til annars aðila án þess að taka landið á leigu og gerir um það samning. Sá aðili verður þar með umráðamaður búfjárins.<br>&nbsp;&nbsp;&nbsp;<span id="G3M1L5">5.</span> <i>Hagtölur</i> eru upplýsingar um fjölda búfjár af hverri tegund, staðsetningu þess, fóðurbirgðir og landstærðir nytjalands.<br>&nbsp;&nbsp;&nbsp;<span id="G3M1L6">6.</span> <i>Landspilda</i> er ákveðinn hluti lands sem afmarkaður hefur verið.<br>&nbsp;&nbsp;&nbsp;<span id="G3M1L7">7.</span> <i>Lausaganga</i> er þegar búfé getur gengið í annars manns land í óleyfi.<br>&nbsp;&nbsp;&nbsp;<span id="G3M1L8">8.</span> <i>Lausagöngubann</i> er bann sem sveitarstjórn samþykkir fyrir sveitarfélag í heild eða hluta þess og auglýsir í Stjórnartíðindum til að koma í veg fyrir lausagöngu búfjár, einnar tegundar eða fleiri.<br>&nbsp;&nbsp;&nbsp;<span id="G3M1L9">9.</span> <i>Umráðamaður búfjár</i> er eigandi búfjár eða aðili sem er ábyrgur fyrir fóðrun, aðbúnaði og vörslu þess í samræmi við gildandi reglur í viðkomandi sveitarfélagi og samkvæmt samningi milli aðila.<br>&nbsp;&nbsp;&nbsp;<span id="G3M1L10">10.</span> <i>Umráðamaður lands</i> er sá aðili sem hefur rétt til að ráðstafa nýtingu landsins.<br>&nbsp;&nbsp;&nbsp;<span id="G3M1L11">11.</span> <i>Varsla búfjár</i> er þegar umráðamaður búfjár heldur því innan afmarkaðs svæðis.<br>&nbsp;&nbsp;&nbsp;<span id="G3M1L12">12.</span> <i>Vörslukrafa</i> er krafa eða viðmiðun um gerð og gæði tiltekinnar vörslu, mismikil eftir tegund, aldri og kyneiginleikum búfjár.<br>&nbsp;&nbsp;&nbsp;<span id="G3M1L13">13.</span> <i>Vörslulína</i> er gripheld girðing, hlið og önnur mannvirki, svo og náttúrlegur farartálmi sem kemur algerlega í veg fyrir frjálsa för búfjár allt árið eða á þeim tímum árs þegar búfjár er von á svæðinu.<br>&nbsp;&nbsp;&nbsp;<span id="G3M1L14">14.</span> <i>Vörsluskylda</i> er skilyrðislaus krafa um að umráðamaður búfjár ábyrgist að búfé í umsjá hans sé haldið innan afmarkaðs svæðis allt árið eða tiltekna hluta þess.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2019.084.html">L. 84/2019, 2. gr.</a> </small></i><br><br><b>II. kafli.</b> <b>Takmörkun búfjárhalds.</b><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b><br><IMG SRC="hk.jpg" HEIGHT=11 WIDTH=11 alt="" id="G4M1"> Sveitarstjórn er heimilt að setja samþykkt um búfjárhald. [Birta skal slíka samþykkt]<sup style="font-size:60%">1)</sup> í Stjórnartíðindum að fenginni umsögn Bændasamtaka Íslands.<br>
<IMG SRC="hk.jpg" HEIGHT=11 WIDTH=11 alt="" id="G4M2"> Í samþykktum sveitarstjórna um búfjárhald má ákveða að tiltekið búfjárhald sé með öllu bannað í viðkomandi sveitarfélagi eða takmarkað á tilteknum svæðum innan sveitarfélagsins. Verði búfjáreigandi fyrir atvinnutjóni vegna banns eða takmarkana á búfjárhaldi, þannig að bótum varði, skal greiða bætur úr sveitarsjóði.<br>
<IMG SRC="hk.jpg" HEIGHT=11 WIDTH=11 alt="" id="G4M3"> Um mat bóta skv. 2. mgr. skal fara að hætti mats á eignarnámsbótum og sér matsnefnd eignarnámsbóta um framkvæmd matsins.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.071.html">L. 71/2021, 34. gr.</a> </small></i><br><br><b>III. kafli.</b> <b>Varsla búfjár.</b><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b><br><IMG SRC="hk.jpg" HEIGHT=11 WIDTH=11 alt="" id="G5M1"> Sveitarstjórnum, einni eða fleiri samliggjandi sveitarfélaga, er heimilt, til að koma í veg fyrir ágang búfjár, að ákveða að umráðamönnum búfjár sé skylt að hafa það í vörslu allt árið eða tiltekinn hluta ársins. Heimild þessi getur jafnt tekið til alls umdæmis viðkomandi sveitarfélags eða afmarkaðra hluta þess, svo sem umhverfis þéttbýli eða fjölfarna vegi.<br>
<IMG SRC="hk.jpg" HEIGHT=11 WIDTH=11 alt="" id="G5M2"> Þar sem sveitarstjórn hefur gert umráðamönnum búfjár skylt að hafa búfé í vörslu skal vera gripheld girðing og ber umráðamaður búfjár ábyrgð á að svo sé. Um kostnað við uppsetningu girðinga og viðhald fer eftir ákvæðum girðingar- og vegalaga.<br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b><br><IMG SRC="hk.jpg" HEIGHT=11 WIDTH=11 alt="" id="G6M1"> Graðpeningi skal haldið í vörslu sem hér segir:
<br>&nbsp;&nbsp;&nbsp;<span id="G6M1L1">1.</span> Naut, 6 mánaða og eldri, allt árið.<br>&nbsp;&nbsp;&nbsp;<span id="G6M1L2">2.</span> Hrútar og hafrar, á tímabilinu frá 1. nóvember til 1. maí ár hvert.<br>&nbsp;&nbsp;&nbsp;<span id="G6M1L3">3.</span> Graðhestar eða laungraðir hestar, 10 mánaða og eldri, allt árið. Veturgamlir folar skulu þó ætíð vera komnir í vörslu eigi síðar en 1. júní þó að þeir séu ekki orðnir fullra 10 mánaða.<br>&nbsp;&nbsp;&nbsp;<span id="G6M1L4">4.</span> Aðrar búfjártegundir en framan greinir, allt árið.<br>
<IMG SRC="hk.jpg" HEIGHT=11 WIDTH=11 alt="" id="G6M2"> Sveitarstjórn skal hlutast til um að graðpeningur, sem ekki er í öruggri vörslu, sé handsamaður og honum komið í örugga vörslu. Eigandi getur leyst til sín viðkomandi graðpening gegn greiðslu áfallins kostnaðar. Við ítrekuð brot skal graðhestur seldur nauðungarsölu samkvæmt lögum um nauðungarsölu en felldur verði hann ekki seldur. Öðrum graðpeningi skal slátrað og sölu- eða frálagsverð látið mæta áföllnum kostnaði.<br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b><br><IMG SRC="hk.jpg" HEIGHT=11 WIDTH=11 alt="" id="G7M1"> Loðdýrum skal ávallt haldið í tryggri vörslu.<br>
<IMG SRC="hk.jpg" HEIGHT=11 WIDTH=11 alt="" id="G7M2"> Ráðherra er heimilt að kveða á um vörslukröfu loðdýra með reglugerð. Í reglugerðinni er m.a. heimilt að kveða nánar á um varnir gegn því að dýr sleppi úr haldi, dýrheldni búra og skála, inngang loðdýrabúa, lokunarbúnað dyra, girðingar, gildrur og önnur áhöld til að fanga dýr sem sleppa og skyldur umráðamanna til viðbragða ef loðdýr sleppur úr vörslu.<br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b><br><IMG SRC="hk.jpg" HEIGHT=11 WIDTH=11 alt="" id="G8M1"> Umráðamanni lands er heimilt að ákveða að tiltekið og afmarkað landsvæði sé friðað svæði og er þá umgangur og beit búfjár þar bönnuð. Slík ákvörðun skal tilkynnt viðkomandi sveitarfélagi og skal liggja fyrir umsögn búnaðarsambands um að vörslulínur séu fullnægjandi og uppfylli ákvæði laga þessara, sbr. 3. gr. Sveitarstjórn skal auglýsa slíka ákvörðun í Stjórnartíðindum. Umráðamaður lands skal fyrir 15. júní á hverju vori framvísa til sveitarstjórnar umsögn búnaðarsambands um að vörslulína sé fullnægjandi. Um skiptingu kostnaðar við vörslulínu á landamerkjum fer eftir ákvæðum girðingar- og vegalaga.<br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b><br><IMG SRC="hk.jpg" HEIGHT=11 WIDTH=11 alt="" id="G9M1"> Komist búfé inn á friðað svæði, sbr. 8. gr., skal umráðamaður lands ábyrgjast handsömun þess og koma því í örugga vörslu. Skal hann þá þegar kanna hver er réttur eigandi að hinu handsamaða búfé og tilkynna honum þegar í stað hvar búféð er. Hafi umráðamaður búfjár ekki fundist eða sinnt fyrirmælum um að sækja búféð innan tveggja sólarhringa frá tilkynningu er umráðamanni lands heimilt að afhenda viðkomandi sveitarstjórn búféð. Umráðamaður lands ber ábyrgð á því að búfé hafi nægilegt fóður og vatn á meðan það er í vörslu hans.<br>
<IMG SRC="hk.jpg" HEIGHT=11 WIDTH=11 alt="" id="G9M2"> Sveitarstjórn og umráðamaður lands eiga lögveð í búfénu fyrir sannanlegum kostnaði vegna handsömunar og vörslu búfjár skv. 1. mgr., þ.m.t. vegna fóðrunar og brynningar. Lögveðið nær einnig til vaxta og innheimtukostnaðar af kröfunni ef því er að skipta.<br><br><b>IV. kafli.</b> <b>Hagtölur.</b><br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b><br><IMG SRC="hk.jpg" HEIGHT=11 WIDTH=11 alt="" id="G10M1"> [Umráðamönnum búfjár er skylt að skila haustskýrslu með rafrænum hætti í Bústofn eigi síðar en 20. nóvember hvert ár.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G10M2"> Í haustskýrslunni skal koma fram fjöldi ásetts búfjár af hverri tegund og allt búfé í hagagöngu og á hvaða jörð eða landspildu það er. Einnig skal koma fram gróffóðuruppskera af hefðbundnum nytjatúnum og leigutúnum og fyrningar auk upplýsinga um aðra fóðuröflun. Þá skulu koma fram upplýsingar um landstærðir nytjalands.<br>
<IMG SRC="hk.jpg" HEIGHT=11 WIDTH=11 alt="" id="G10M3"> &hellip;<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G10M4"> [Heimilt er að fara í árlega skoðun til allra umráðamanna búfjár til þess að sannreyna upplýsingagjöf skv. 2. mgr. Skoðun hjá umráðamönnum búfjár sem ekki skila inn fullnægjandi gögnum skal framkvæmd á kostnað þeirra.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G10M5"> [Ráðherra]<sup style="font-size:60%">1)</sup> og Hagstofu Íslands er heimilt að nota upplýsingar úr skýrslum skv. 2. mgr. Öðrum opinberum aðilum og leiðbeiningarmiðstöð skv. 4. tölul. <a href="1998070.html#G1">1. gr. búnaðarlaga, nr. 70/1998</a>, með síðari breytingum, er heimilt að nota upplýsingar úr skýrslum skv. 2. mgr. að fengnu leyfi [ráðherra].<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2019.084.html">L. 84/2019, 3. gr.</a> </small></i><br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b><br><IMG SRC="hk.jpg" HEIGHT=11 WIDTH=11 alt="" id="G11M1"> Matvælastofnun hefur eftirlit með merkingum og skráningum búfjár, sbr. 13. gr. Umráðamaður búfjár ber kostnað af eftirliti reynist merkingum eða skráningum ábótavant.<br>
<span id="G12"></span><IMG SRC="sk.jpg" HEIGHT=11 WIDTH=11 alt=""> <b>12. gr.</b><br><IMG SRC="hk.jpg" HEIGHT=11 WIDTH=11 alt="" id="G12M1"> [Umráðamanni búfjár er skylt að heimila aðgang að gripahúsum og/eða beitilöndum í þágu upplýsingaöflunar samkvæmt lögum þessum.]<sup style="font-size:60%">1)</sup> Meini umráðamaður búfjár stofnuninni aðgang skal það tilkynnt til lögreglu.<br>
<IMG SRC="hk.jpg" HEIGHT=11 WIDTH=11 alt="" id="G12M2"> [Umráðamönnum búfjár sem njóta opinberra greiðslna í landbúnaði þar sem fjöldi gripa er grundvöllur greiðslu er skylt að veita atbeina sinn við að staðreyna fjölda gripa með talningu, m.a. með því að heimila aðgang að gripahúsum og/eða beitilöndum. Sinni umráðamaður búfjár ekki slíkri skyldu er heimilt að fella niður opinberar greiðslur sem grundvallast á talningunni þar til umráðamaður búfjár sinnir skyldu sinni samkvæmt ákvæðinu.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2019.084.html">L. 84/2019</a>, 4 . gr. </small></i><br><br><b>V. kafli.</b> <b>Ýmis ákvæði.</b><br>
<span id="G13"></span><IMG SRC="sk.jpg" HEIGHT=11 WIDTH=11 alt=""> <b>13. gr.</b><br><IMG SRC="hk.jpg" HEIGHT=11 WIDTH=11 alt="" id="G13M1"> Ráðherra getur m.a. sett eftirfarandi reglugerðir<sup style="font-size:60%">1)</sup> um búfjárhald:
<br>&nbsp;&nbsp;&nbsp;<span id="G13M1L1">1.</span> Reglugerð um merkingar búfjár þar sem kveðið er á um að umráðamönnum búfjár sé skylt að merkja allt búfé sitt samkvæmt viðurkenndu merkingar- og skráningarkerfi.<br>&nbsp;&nbsp;&nbsp;<span id="G13M1L2">2.</span> Reglugerð um vörslu búfjár. Í reglugerðinni skal fjallað um almenn ákvæði um vörslu búfjár af hverri tegund og einnig kveðið á um almennar reglur um framkvæmd þeirrar vörslu.<br>&nbsp;&nbsp;&nbsp;<span id="G13M1L3">3.</span> Reglugerð um eftirlit og öflun &hellip;<sup style="font-size:60%">2)</sup> á hagtölum.<br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/969-2011">Rg. 969/2011</a>, sbr. <a href="https://www.reglugerd.is/reglugerdir/allar/nr/1016-2018">1016/2018</a>. <a href="https://www.reglugerd.is/reglugerdir/allar/nr/916-2012">Rg. 916/2012</a>, sbr. <a href="https://www.reglugerd.is/reglugerdir/allar/nr/748-2016">748/2016</a> og <a href="https://www.reglugerd.is/reglugerdir/allar/nr/1122-2023">1122/2023</a>. <a href="https://www.reglugerd.is/reglugerdir/allar/nr/462-2021">Rg. 462/2021</a>. <a href="https://www.reglugerd.is/reglugerdir/allar/nr/1376-2021">Rg. 1376/2021</a>. <a href="https://www.reglugerd.is/reglugerdir/allar/nr/1607-2022">Rg. 1607/2022</a>, sbr. <a href="https://www.reglugerd.is/reglugerdir/allar/nr/1166-2023">1166/2023</a>. <sup style="font-size:60%">2)</sup><a href="/altext/stjt/2019.084.html">L. 84/2019, 5. gr.</a> </small></i><br>
<span id="G14"></span><IMG SRC="sk.jpg" HEIGHT=11 WIDTH=11 alt=""> <b>14. gr.</b><br><IMG SRC="hk.jpg" HEIGHT=11 WIDTH=11 alt="" id="G14M1"> Það varðar mann sektum ef:
<br>&nbsp;&nbsp;&nbsp;<span id="G14M1L1">a.</span> hann brýtur gegn banni við búfjárhaldi samkvæmt samþykktum sveitarstjórnar skv. 4. gr.,<br>&nbsp;&nbsp;&nbsp;<span id="G14M1L2">b.</span> hann vanrækir vörsluskyldu samkvæmt ákvörðun sveitarstjórnar eða sveitarstjórna skv. 5. gr.,<br>&nbsp;&nbsp;&nbsp;<span id="G14M1L3">c.</span> hann vanrækir vörsluskyldu graðpenings skv. 6. gr.,<br>&nbsp;&nbsp;&nbsp;<span id="G14M1L4">d.</span> hann stuðlar að því að búfé gangi um og sé á beit gegn banni skv. 8. gr.,<br>&nbsp;&nbsp;&nbsp;<span id="G14M1L5">e.</span> hann er umráðamaður búfjár og sinnir ekki fyrirmælum &hellip;<sup style="font-size:60%">1)</sup> um rafræna skráningu skv. 10. gr.,<br>&nbsp;&nbsp;&nbsp;<span id="G14M1L6">f.</span> hann vanrækir skilaskyldu haustskýrslu skv. 10. gr.,<br>&nbsp;&nbsp;&nbsp;<span id="G14M1L7">g.</span> hann meinar aðgang skv. 12. gr.,<br>&nbsp;&nbsp;&nbsp;<span id="G14M1L8">h.</span> hann vanrækir merkingarskyldu og vörsluskyldu samkvæmt stjórnvaldsfyrirmælum settum skv. 13. gr.<br>
<IMG SRC="hk.jpg" HEIGHT=11 WIDTH=11 alt="" id="G14M2"> Brot skv. 1. mgr. varða mann refsiábyrgð ef þau eru framin af ásetningi.<br>
<IMG SRC="hk.jpg" HEIGHT=11 WIDTH=11 alt="" id="G14M3"> Gera má lögaðila sekt vegna brots skv. 1. mgr. óháð sök fyrirsvarsmanns lögaðilans, starfsmanns hans eða annars á hans vegum í starfsemi lögaðilans. Lögaðila verður gerð refsing þó að ekki verði staðreynt hver þessara aðila hafi átt í hlut. Refsiábyrgð stjórnvalda er bundin sömu skilyrðum, enda hafi verið framið brot skv. 1. mgr. í starfsemi sem telst vera sambærileg starfsemi einkaaðila.<br>
<IMG SRC="hk.jpg" HEIGHT=11 WIDTH=11 alt="" id="G14M4"> Tilraun til brota og hlutdeild í brotum skv. 1. mgr. eru manni refsiverð eftir því sem segir í almennum hegningarlögum.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2019.084.html">L. 84/2019, 6. gr.</a> </small></i><br>
<span id="G15"></span><IMG SRC="sk.jpg" HEIGHT=11 WIDTH=11 alt=""> <b>15. gr.</b><br><IMG SRC="hk.jpg" HEIGHT=11 WIDTH=11 alt="" id="G15M1"> Lög þessi öðlast gildi 1. janúar 2014. <a href="https://www.althingi.is/altext/stjt/2013.038.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br><br></body></html>
