<!DOCTYPE html>
<html><head>
<title>2003  nr. 41  20. mars/ Lög um vaktstöð siglinga</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. september 2024.&nbsp;&nbsp;Útgáfa 154c.&nbsp;&nbsp;Prenta í <a href="/lagasafn/pdf/154c/2003041.pdf">tveimur dálkum</a>.</small>
</small><hr>
<h2> Lög um vaktstöð siglinga </h2><p style='text-align:center'><strong>2003  nr. 41  20. mars</strong></p><hr>
<a href="https://www.althingi.is/thingstorf/thingmalalistar-eftir-thingum/ferill/?ltg=128&amp;mnr=392"><i>Ferill málsins á Alþingi.</i></a>&nbsp;&nbsp;&nbsp;<a href="https://www.althingi.is/altext/128/s/0453.html"><i>Frumvarp til laga.</i></a><br>
<br>
<small><b>Tóku gildi 3. apríl 2003.</b> <em>EES-samningurinn:</em> XIII. viðauki tilskipun 2002/59/EB.  <em>Breytt með: </em>
<a href="/altext/stjt/2010.162.html">L. 162/2010</a> (tóku gildi 1. jan. 2011). 
<a href="/altext/stjt/2011.126.html">L. 126/2011</a> (tóku gildi 30. sept. 2011). 
<a href="/altext/stjt/2013.059.html">L. 59/2013</a> (tóku gildi 1. júlí 2013). 
<a href="/altext/stjt/2014.119.html">L. 119/2014</a> (tóku gildi 16. des. 2014). 
<a href="/altext/stjt/2015.081.html">L. 81/2015</a> (tóku gildi 23. júlí 2015). 
<a href="/altext/stjt/2017.040.html">L. 40/2017</a> (tóku gildi 17. júní 2017). 
<a href="/altext/stjt/2018.047.html">L. 47/2018</a> (tóku gildi 26. maí 2018). 
<a href="/altext/stjt/2018.090.html">L. 90/2018</a> (tóku gildi 15. júlí 2018; <em>EES-samningurinn:</em> XI. viðauki reglugerð <a href="/lagasafn/pdf/154c/i32016R0679.pdf">2016/679</a>). 
<a href="/altext/stjt/2018.121.html">L. 121/2018</a> (tóku gildi 12. des. 2018). 
<a href="/altext/stjt/2019.071.html">L. 71/2019</a> (tóku gildi 5. júlí 2019). 
<a href="/altext/stjt/2023.086.html">L. 86/2023</a> (tóku gildi 8. des. 2023). 
<a href="/altext/stjt/2024.093.html">L. 93/2024</a> (tóku gildi 11. júlí 2024 nema 9. gr. sem tekur gildi 1. jan. 2026). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>innviðaráðherra</b> eða <b>innviðaráðuneyti</b> sem fer með lög þessi. <a href="2022006.html">Upplýsingar um málefnasvið ráðuneyta skv. forsetaúrskurði.</a><hr><br><b>I. kafli.</b> <b>Almenn ákvæði.</b><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b> <em>Yfirstjórn.</em><br>
<IMG SRC="hk.jpg" HEIGHT=11 WIDTH=11 alt="" id="G1M1"> [Ráðherra]<sup style="font-size:60%">1)</sup> fer með yfirstjórn mála er varða vaktstöð siglinga, en [Samgöngustofa og Vegagerðin fara]<sup style="font-size:60%">2)</sup> með framkvæmd þeirra svo sem nánar er kveðið á um í lögum þessum.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 363. gr.</a> <sup style="font-size:60%">2)</sup><a href="/altext/stjt/2013.059.html">L. 59/2013, 22. gr.</a> </small></i><br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b> <em>Markmið og hlutverk.</em><br>
<IMG SRC="hk.jpg" HEIGHT=11 WIDTH=11 alt="" id="G2M1"> Markmið þessara laga er að tryggja öruggar siglingar í íslenskri efnahagslögsögu, öryggi skipa, farþega og áhafna [og siglingavernd]<sup style="font-size:60%">1)</sup> og efla varnir gegn mengun sjávar frá skipum, [greiða fyrir flutningum á sjó og draga úr stjórnsýslubyrði skipafélaga].<sup style="font-size:60%">2)</sup> Til að ná þessu markmiði skal [Vegagerðin]<sup style="font-size:60%">3)</sup> setja á fót vaktstöð siglinga sem veitir skipum sem sigla um íslenska efnahagslögsögu m.a. eftirfarandi öryggisþjónustu:
<br>&nbsp;&nbsp;&nbsp;<span id="G2M1L1">a.</span> vöktun og eftirlit sjálfvirks tilkynningarkerfis skipa (STK), þ.m.t. sjálfvirks alþjóðlegs auðkenningarkerfis skipa (AIS),<br>&nbsp;&nbsp;&nbsp;<span id="G2M1L2">b.</span> móttöku og miðlun tilkynninga frá skipum sem flytja hættulegan og/eða mengandi varning,<br>&nbsp;&nbsp;&nbsp;<span id="G2M1L3">c.</span> móttöku og miðlun neyðarkalla til viðeigandi aðila auk tilkynninga um óhöpp eða slys á sjó,<br>&nbsp;&nbsp;&nbsp;<span id="G2M1L4">d.</span> móttöku og miðlun tilkynninga frá farþegaskipum vegna talningar og skráningar farþega,<br>&nbsp;&nbsp;&nbsp;<span id="G2M1L5">e.</span> vöktun alþjóðlegs neyðar- og öryggisfjarskiptakerfis skipa (GMDSS) og ritstjórn fyrir þjónustu alþjóðlegs viðvörunarkerfis skipa (NAVTEX),<br>&nbsp;&nbsp;&nbsp;<span id="G2M1L6">f.</span> skráningu skipa sem falla undir hafnarríkiseftirlit,<br>&nbsp;&nbsp;&nbsp;<span id="G2M1L7">g.</span> móttöku tilkynninga og miðlun upplýsinga um bilanir í vitakerfinu og farartálma á sjó,<br>&nbsp;&nbsp;&nbsp;<span id="G2M1L8">[h.</span> móttöku og miðlun upplýsinga samkvæmt lögum þessum og reglugerðum settum samkvæmt þeim um samræmda afhendingu og miðlun upplýsinga um flutninga á sjó,]<sup style="font-size:60%">2)</sup><br>&nbsp;&nbsp;&nbsp;<span id="G2M1L9">[i.</span> móttöku upplýsinga um úrgang og farmleifar skipa,<br>&nbsp;&nbsp;&nbsp;<span id="G2M1L10">j.</span> vöktun og greiningu verndarupplýsinga í tilkynningum í SafeSeaNet-kerfinu],<sup style="font-size:60%">1)</sup><br>&nbsp;&nbsp;&nbsp;<span id="G2M1L11">[k.</span>]<sup style="font-size:60%">1)</sup> samskipti við hafnir sem [Samgöngustofa]<sup style="font-size:60%">3)</sup> hefur útnefnt sem [skipaafdrep],<sup style="font-size:60%">4)</sup><br>&nbsp;&nbsp;&nbsp;<span id="G2M1L12">[l.</span>]<sup style="font-size:60%">1)</sup> önnur verkefni í þágu þriðja aðila sem [Vegagerðin]<sup style="font-size:60%">3)</sup> heimilar,<br>&nbsp;&nbsp;&nbsp;<span id="G2M1L13">[m.</span>]<sup style="font-size:60%">1)</sup> önnur verkefni sem [ráðherra]<sup style="font-size:60%">5)</sup> telur í þágu almannaheilla.<br>
<IMG SRC="hk.jpg" HEIGHT=11 WIDTH=11 alt="" id="G2M2"> [Ef tilkynning berst ekki frá skipi á reglulegum tíma eða ef vaktstöð siglinga berast upplýsingar sem gefa tilefni til að ætla að ástæða sé til eftirgrennslunar, leitar eða björgunar skipa í íslenskri lögsögu skal hún þegar tilkynna Landhelgisgæslu Íslands um málið og skal Landhelgisgæsla Íslands, ef þörf krefur, virkja alla þá aðila sem lögum samkvæmt sjá um leit og björgun, þ.m.t. viðeigandi björgunarsveitir eftir atvikum.<br>
<IMG SRC="hk.jpg" HEIGHT=11 WIDTH=11 alt="" id="G2M3"> Vegagerðinni er heimilt að fela Landhelgisgæslu Íslands að annast tiltekin verkefni vaktstöðvar siglinga samkvæmt lögum þessum. Vegagerðinni er jafnframt heimilt að gera þjónustusamning við aðra aðila um einstaka þætti reksturs vaktstöðvar siglinga.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2023.086.html">L. 86/2023, 1. gr.</a> <sup style="font-size:60%">2)</sup><a href="/altext/stjt/2017.040.html">L. 40/2017, 15. gr.</a> <sup style="font-size:60%">3)</sup><a href="/altext/stjt/2013.059.html">L. 59/2013, 22. gr.</a> <sup style="font-size:60%">4)</sup><a href="/altext/stjt/2014.119.html">L. 119/2014, 12. gr.</a> <sup style="font-size:60%">5)</sup><a href="/altext/stjt/2010.162.html">L. 162/2010, 235. gr.</a> </small></i><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b> <em>Skilgreiningar.</em><br>
<IMG SRC="hk.jpg" HEIGHT=11 WIDTH=11 alt="" id="G3M1"> Í lögum þessum merkir:
<br>&nbsp;&nbsp;&nbsp;<span id="G3M1L1">1.</span> <i>Skip:</i> Hvert það far sem er sex metrar á lengd eða lengra, mælt milli stafna, og notað á sjó.<br>&nbsp;&nbsp;&nbsp;<span id="G3M1L2">2.</span> <i>Leiðsögumaður:</i> Hver sá sem fengið hefur skírteini til leiðsögu skipa um tiltekið svæði eða við tilteknar aðstæður.<br>&nbsp;&nbsp;&nbsp;<span id="G3M1L3">3.</span> <i>Leiðsöguskylda:</i> Skylda til að hafa um borð leiðsögumann við siglingu skipa um tiltekið svæði eða við tilteknar aðstæður.<br>&nbsp;&nbsp;&nbsp;<span id="G3M1L4">4.</span> &hellip;<sup style="font-size:60%">1)</sup><br>&nbsp;&nbsp;&nbsp;<span id="G3M1L5">5.</span> &hellip;<sup style="font-size:60%">1)</sup><br>&nbsp;&nbsp;&nbsp;<span id="G3M1L6">6.</span> <i>Hafnarsvæði:</i> Svæði við höfn sem nánar er tilgreint í reglugerð um viðkomandi höfn.<br>&nbsp;&nbsp;&nbsp;<span id="G3M1L7">7.</span> <i>Farmsendandi:</i> Hver sá sem gerir samning við farmflytjanda um flutning á vörum á sjó eða samningurinn er gerður í hans nafni eða fyrir hans hönd.<br>&nbsp;&nbsp;&nbsp;<span id="G3M1L8">8.</span> <i>Umboðsmaður:</i> Sá sem annast milligöngu útgerðar eða leigutaka skips og stjórnvalda.<br>&nbsp;&nbsp;&nbsp;<span id="G3M1L9">9.</span> <i>Hættulegur varningur:</i> Hver sá varningur sem flokkaður er í IMDG-kóðanum, í 17. kafla IBC-kóðans eða í 19. kafla IGC-kóðans, þ.m.t. geislavirk efni sem vísað er til í INF-kóðanum.<br>&nbsp;&nbsp;&nbsp;<span id="G3M1L10">10.</span> <i>Mengandi varningur:</i> Olíur samkvæmt skilgreiningu í I. viðauka við MARPOL, fljótandi eiturefni samkvæmt skilgreiningu II. viðauka við MARPOL og skaðleg efni samkvæmt skilgreiningu III. viðauka við MARPOL.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2024.093.html">L. 93/2024, 12. gr.</a> </small></i><br><br><b>II. kafli.</b> <b>Tilkynningar skipa.</b><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b><br><IMG SRC="hk.jpg" HEIGHT=11 WIDTH=11 alt="" id="G4M1"> Tilkynningar sem skipum er skylt að senda samkvæmt ákvæðum þessara laga skulu sendar vaktstöð siglinga eða öðrum aðila eftir því sem nánar verður ákveðið í reglugerð.<br><b>A. Tilkynningar um staðsetningu skipa.</b><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b><br><IMG SRC="hk.jpg" HEIGHT=11 WIDTH=11 alt="" id="G5M1"> Tilgangur með sjálfvirku tilkynningarkerfi skipa er að tryggja að vitað sé hvaða skip eru á sjó og hver sé staðsetning þeirra og að tryggja skjót viðbrögð við eftirgrennslan, leit og björgun ef skip lendir í sjávarháska.<br>
<IMG SRC="hk.jpg" HEIGHT=11 WIDTH=11 alt="" id="G5M2"> Heimilt er að nota upplýsingar vaktstöðvarinnar í öðrum tilgangi, t.d. við fiskveiðieftirlit, skipaeftirlit og eftirlit með mengun sjávar. [Vegagerðin]<sup style="font-size:60%">1)</sup> getur ákveðið og samið um að gjald komi fyrir aðgang að upplýsingum og/eða aðra þjónustu sem vaktstöðin veitir þriðja aðila.<br>
<IMG SRC="hk.jpg" HEIGHT=11 WIDTH=11 alt="" id="G5M3"> Fyrir þjónustu í sjálfvirka tilkynningarkerfinu skal eigandi hvers skips greiða árgjald sem rennur [í ríkissjóð].<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 22. gr.</a> <sup style="font-size:60%">2)</sup><a href="/altext/stjt/2018.047.html">L. 47/2018, 42. gr.</a> </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b><br><IMG SRC="hk.jpg" HEIGHT=11 WIDTH=11 alt="" id="G6M1"> Öll íslensk skip skulu tilkynna staðsetningu sína gegnum sjálfvirkt tilkynningarkerfi með tilteknu millibili eftir því sem nánar er ákveðið í reglugerð. Undanþegin ákvæðinu eru varðskip og skip sem ekki eru notuð í atvinnuskyni. Jafnframt er [ráðherra]<sup style="font-size:60%">1)</sup> heimilt að ákveða með reglugerð að skip sem stunda veiðar nálægt landi verði undanþegin ákvæðinu.<br>
<IMG SRC="hk.jpg" HEIGHT=11 WIDTH=11 alt="" id="G6M2"> Erlend skip, sem sigla inn í íslenska efnahagslögsögu, skulu tilkynna um það. Í tilkynningunni skal koma fram nafn skips, heimahöfn, þjóðerni, eigandi skips og útgerðaraðili sé hann ekki eigandi, skipstjóri og umboðsmaður útgerðar hér á landi.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 235. gr.</a> </small></i><br><b>B. Tilkynningar um komu.</b><br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b> <em>Tilkynning áður en haldið er til hafnar.</em><br>
<IMG SRC="hk.jpg" HEIGHT=11 WIDTH=11 alt="" id="G7M1"> Skip, 300 brúttótonn að stærð og stærri, nema varðskip og fiskiskip styttri en 45 metrar, sem eru á leið til hafnar skulu tilkynna komu sína til vaktstöðvar siglinga með tilteknum fyrirvara sem ákveðinn er í reglugerð.<br>
<IMG SRC="hk.jpg" HEIGHT=11 WIDTH=11 alt="" id="G7M2"> [Farþegaskip, 300 brúttótonn að stærð og stærri, sem sigla milli íslenskra hafna, skulu tilkynna vaktstöð siglinga um áætlaða leið að næstu höfn með tilteknum fyrirvara. Jafnframt skulu þau með tilteknum fyrirvara tilkynna vaktstöðinni þegar þau hyggjast setja farþega í land utan hafna. Ráðherra skal með reglugerð mæla nánar fyrir um tilkynningarskyldu.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2023.086.html">L. 86/2023, 2. gr.</a> </small></i><br><b>C. Tilkynningar vegna hættulegs varnings.</b><br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b> <em>Tilkynning áður en haldið er til hafnar.</em><br>
<IMG SRC="hk.jpg" HEIGHT=11 WIDTH=11 alt="" id="G8M1"> Öll skip, sem sigla inn í íslenska efnahagslögsögu með hættulegan eða mengandi varning í meira magni en tiltekið er í reglugerð, skulu með tilteknum fyrirvara sem ákveðinn skal í reglugerð tilkynna um komu sína og gefa upplýsingar m.a. um auðkenni skips, ákvörðunarhöfn, brottfarartíma skips, áætlaðan komutíma og rétt tækniheiti hættulegs eða mengandi varnings.<br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b> <em>Skyldur farmsendanda.</em><br>
<IMG SRC="hk.jpg" HEIGHT=11 WIDTH=11 alt="" id="G9M1"> Ekki má bjóða hættulegan eða mengandi varning til flutnings með skipum eða taka hann um borð í íslenskri höfn nema skipstjóri eða rekstraraðili hafi í höndum yfirlýsingu með réttum tækniheitum varningsins, númerum Sameinuðu þjóðanna ef þau eru fyrir hendi, hættuflokki og magni slíks varnings og auðkennum hans ef hann er í flutningseiningum öðrum en tönkum.<br>
<IMG SRC="hk.jpg" HEIGHT=11 WIDTH=11 alt="" id="G9M2"> Farmsendandi ber ábyrgð á að afhenda skipstjóra eða útgerð yfirlýsingu um að farmurinn sem boðinn er til flutnings sé raunverulega sá sem lýst er yfir skv. 1. mgr.<br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b> <em>Undanþágur.</em><br>
<IMG SRC="hk.jpg" HEIGHT=11 WIDTH=11 alt="" id="G10M1"> [Samgöngustofa]<sup style="font-size:60%">1)</sup> má veita útgerðum í áætlunarsiglingum milli hafna innan lands undanþágu frá kröfum um tilkynningu skv. 8. gr. ef eftirtalin skilyrði eru uppfyllt:
<br>&nbsp;&nbsp;&nbsp;<span id="G10M1L1">a.</span> að útgerðin haldi og uppfæri skrá yfir skip sem stunda þessa flutninga og afhendi hana vaktstöð siglinga eftir því sem nánar er ákveðið í reglugerð og<br>&nbsp;&nbsp;&nbsp;<span id="G10M1L2">b.</span> að upplýsingar um farm séu ætíð til reiðu.<br>
<IMG SRC="hk.jpg" HEIGHT=11 WIDTH=11 alt="" id="G10M2"> Ef tvö eða fleiri aðildarríki Evrópska efnahagssvæðisins hafa samráð um alþjóðlegar áætlunarsiglingar sem eitt félag stundar geta þau í samráði veitt hlutaðeigandi félagi undanþágu í samræmi við kröfur sem kveðið er á um í þessari grein.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 22. gr.</a> </small></i><br><b>D. Tilkynningar um óhapp og slys á sjó.</b><br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b> <em>Tilkynning um óhöpp og slys á sjó.</em><br>
<IMG SRC="hk.jpg" HEIGHT=11 WIDTH=11 alt="" id="G11M1"> Skipstjóri skips sem siglir um landhelgi eða efnahagslögsögu Íslands skal eftir því sem nánar er ákveðið í reglugerð tilkynna tafarlaust um sérhvert óhapp eða slys sem hefur áhrif á öryggi áhafnar, farþega og skips, ógnar öryggi í siglingum og kann að valda mengun sjávar eða stranda Íslands.<br><br><b>III. kafli.</b> <b>[Leiðsaga.]<sup style="font-size:60%">1)</sup></b><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2024.093.html">L. 93/2024, 12. gr.</a> </small></i><br>
<span id="G12"></span><IMG SRC="sk.jpg" HEIGHT=11 WIDTH=11 alt=""> <b>12. gr.</b> &hellip;<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2024.093.html">L. 93/2024, 12. gr.</a> </small></i><br>
<span id="G13"></span><IMG SRC="sk.jpg" HEIGHT=11 WIDTH=11 alt=""> <b>13. gr.</b> <em>Leiðsaga skipa.</em><br>
<IMG SRC="hk.jpg" HEIGHT=11 WIDTH=11 alt="" id="G13M1"> Til að tryggja öryggi siglinga og varnir gegn mengun sjávar er [ráðherra]<sup style="font-size:60%">1)</sup> heimilt að ákveða með reglugerð að skip skuli hafa um borð leiðsögumann við siglingar um tiltekið svæði eða við tilteknar aðstæður. Ráðherra getur jafnframt með reglugerð<sup style="font-size:60%">2)</sup> falið vaktstöð siglinga að fara með leiðarstjórnun skipa um tiltekin svæði eða við tilteknar aðstæður.<br>
<IMG SRC="hk.jpg" HEIGHT=11 WIDTH=11 alt="" id="G13M2"> [Samgöngustofa]<sup style="font-size:60%">3)</sup> gefur út skírteini fyrir [leiðsögumenn].<sup style="font-size:60%">4)</sup> Skírteinið gildir fyrir tiltekið svæði til allt að fimm ára í senn, þó aldrei lengur en til 70 ára aldurs skírteinishafa. Um [skírteinið]<sup style="font-size:60%">4)</sup> skal nánar kveðið á í reglugerð.<br>
<IMG SRC="hk.jpg" HEIGHT=11 WIDTH=11 alt="" id="G13M3"> Sá sem fullnægir eftirtöldum skilyrðum getur öðlast skírteini til að vera &hellip;<sup style="font-size:60%">4)</sup> leiðsögumaður skipa:
<br>&nbsp;&nbsp;&nbsp;<span id="G13M3L1">1.</span> Er 25&ndash;69 ára að aldri.<br>&nbsp;&nbsp;&nbsp;<span id="G13M3L2">2.</span> Hefur fullnægjandi heilbrigðisvottorð.<br>&nbsp;&nbsp;&nbsp;<span id="G13M3L3">3.</span> Hefur lokið 2. stigs skipstjórnarnámi eða samsvarandi námi og hefur siglt sem skipstjóri eða stýrimaður á skipi um svæði sem tilgreint er á skírteininu og þekkir til hlítar siglingaleiðir á svæðinu.<br>&nbsp;&nbsp;&nbsp;<span id="G13M3L4">4.</span> Hefur lokið námskeiði til að vera &hellip;<sup style="font-size:60%">4)</sup> leiðsögumaður eftir því sem nánar segir í reglugerð.<br>
<IMG SRC="hk.jpg" HEIGHT=11 WIDTH=11 alt="" id="G13M4"> Skilyrðum skv. 3. mgr. verður einnig að vera fullnægt eftir að skírteinið hefur verið gefið út.<br>
<IMG SRC="hk.jpg" HEIGHT=11 WIDTH=11 alt="" id="G13M5"> [Samgöngustofu]<sup style="font-size:60%">3)</sup> er heimilt að veita tímabundna undanþágu frá skilyrðum skv. 3. mgr. þegar sérstaklega stendur á.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 235. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/524-2008">Rg. 524/2008</a>, sbr. <a href="https://www.reglugerd.is/reglugerdir/allar/nr/361-2009">361/2009</a> og <a href="https://www.reglugerd.is/reglugerdir/allar/nr/1195-2022">1195/2022</a>. <sup style="font-size:60%">3)</sup><a href="/altext/stjt/2013.059.html">L. 59/2013, 22. gr.</a> <sup style="font-size:60%">4)</sup><a href="/altext/stjt/2024.093.html">L. 93/2024, 12. gr.</a> </small></i><br>
<span id="G14"></span><IMG SRC="sk.jpg" HEIGHT=11 WIDTH=11 alt=""> <b>14. gr.</b> <em>[Réttindi og skyldur leiðsögumanns.</em><br>
<IMG SRC="hk.jpg" HEIGHT=11 WIDTH=11 alt="" id="G14M1"> Leiðsögumaður ber ábyrgð á leiðsögu sinni. Leiðsögumaður skal leiðbeina og aðstoða stjórnanda skips þannig að komist sé á milli áfangastaða á öruggan hátt og án óþarfa tafa. Leiðsögumanni er óheimilt að yfirgefa skip fyrr en það er komið á áfangastað nema með leyfi skipstjóra. Leiðsögumaður skal aðstoða við að koma skipi í festar þegar slík aðstoð er ekki fyrir hendi í viðkomandi höfn.<br>
<IMG SRC="hk.jpg" HEIGHT=11 WIDTH=11 alt="" id="G14M2"> Leiðsögumaður skal í starfi sínu aðstoða yfirvöld við framkvæmd starfa þeirra. Leiðsögumaður skal tafarlaust upplýsa viðeigandi yfirvöld um hættur eða annað sem kann að ógna öryggi skipa eða valda mengun hafs og stranda. Sérstök varúð skal viðhöfð til að hindra mengun hafs og stranda af völdum hættulegra efna. Leiðsögumaður skal reyna með öllum tiltækum ráðum að halda útbreiðslu mengunar í lágmarki.<br>
<IMG SRC="hk.jpg" HEIGHT=11 WIDTH=11 alt="" id="G14M3"> Meðan leiðsögumaður dvelur um borð í skipi ber skipstjóra að sjá honum fyrir fæði.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2018.121.html">L. 121/2018, 2. gr.</a> </small></i><br>
<span id="G15"></span><IMG SRC="sk.jpg" HEIGHT=11 WIDTH=11 alt=""> <b>15. gr.</b> <em>Umboðsmaður skips.</em><br>
<IMG SRC="hk.jpg" HEIGHT=11 WIDTH=11 alt="" id="G15M1"> Skylt er útgerð skips, sem siglir um íslenska efnahagslögsögu með hættulegan eða mengandi varning í farmrými eða á þilfari í meira magni en tiltekið er í reglugerð og áformar að hafa hér viðkomu, að hafa umboðsmann hér á landi. Sé skipið gert út af íslensku útgerðarfélagi telst útgerðin umboðsmaður. Umboðsmaður sér um að útvega leiðsögumenn til að fylgja skipinu.<br>
<IMG SRC="hk.jpg" HEIGHT=11 WIDTH=11 alt="" id="G15M2"> Ef ástæða þykir til er heimilt að krefjast trygginga vegna hugsanlegs tjóns sem skipið kann að valda hér við land. Skal umboðsmaður skipsins hafa milligöngu um að leggja fram slíka tryggingu.<br>
<span id="G16"></span><IMG SRC="sk.jpg" HEIGHT=11 WIDTH=11 alt=""> <b>16. gr.</b> <em>Undanþágur.</em><br>
<IMG SRC="hk.jpg" HEIGHT=11 WIDTH=11 alt="" id="G16M1"> Undanskilin ákvæðum laga þessara um &hellip;<sup style="font-size:60%">1)</sup> leiðsögu og umboðsmann eru skip sem leita hafnar vegna bráðrar hættu eða til að setja á land alvarlega sjúka menn eða slasaða.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2024.093.html">L. 93/2024, 12. gr.</a> </small></i><br><br><b>[III. kafli A.</b> <b>Aðgangur erlendra ríkisskipa að íslensku yfirráðasvæði.]<sup style="font-size:60%">1)</sup></b><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2015.081.html">L. 81/2015, 2. gr.</a> </small></i><br>
<span id="G16A"></span><IMG SRC="sk.jpg" HEIGHT=11 WIDTH=11 alt=""> <b>[16. gr. a.</b> <em>Gildissvið.</em><br>
<IMG SRC="hk.jpg" HEIGHT=11 WIDTH=11 alt="" id="G16AM1"> Ákvæði þessa kafla gilda um erlend ríkisskip. Sá ráðherra sem fer með utanríkismál fer með framkvæmd þessa kafla.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2015.081.html">L. 81/2015, 2. gr.</a> </small></i><br>
<span id="G16B"></span><IMG SRC="sk.jpg" HEIGHT=11 WIDTH=11 alt=""> <b>[16. gr. b.</b> <em>Aðgangur erlendra ríkisskipa.</em><br>
<IMG SRC="hk.jpg" HEIGHT=11 WIDTH=11 alt="" id="G16BM1"> Erlent ríkisskip má því aðeins koma inn á íslenskt yfirráðasvæði að til þess liggi formleg heimild. Þetta á þó ekki við er um friðsamlega ferð um landhelgina í skilningi hafréttarsamnings Sameinuðu þjóðanna frá 10. desember 1982 er að ræða.<br>
<IMG SRC="hk.jpg" HEIGHT=11 WIDTH=11 alt="" id="G16BM2"> Ráðherra ákveður á hvaða stöðum erlent ríkisskip getur átt viðkomu og hvernig ferðum þess skuli háttað innan íslensks yfirráðasvæðis.<br>
<IMG SRC="hk.jpg" HEIGHT=11 WIDTH=11 alt="" id="G16BM3"> Ráðherra getur hvenær sem er afturkallað leyfi til komu erlends ríkisskips eða ferðar um íslenskt yfirráðasvæði sem og ákveðið að erlent ríkisskip skuli yfirgefa íslenskt yfirráðasvæði fyrirvaralaust.<br>
<IMG SRC="hk.jpg" HEIGHT=11 WIDTH=11 alt="" id="G16BM4"> Ráðherra setur nánari reglur um komur og ferðir erlendra ríkisskipa, svo sem varðandi umsóknarfresti, leyfilegan búnað, hvaða starfsemi þau megi stunda og tilkynningarskyldu þeirra, svo og komur og dvöl áhafna og farþega ríkisskipa.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2015.081.html">L. 81/2015, 2. gr.</a> </small></i><br><br><b>[III. kafli B.</b> <b>Samræmd afhending og miðlun upplýsinga um flutninga á sjó.]<sup style="font-size:60%">1)</sup></b><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2017.040.html">L. 40/2017, 16. gr.</a> </small></i><br>
<span id="G16C"></span><IMG SRC="sk.jpg" HEIGHT=11 WIDTH=11 alt=""> <b>[16. gr. c.</b> <em>Afhending upplýsinga.</em><br>
<IMG SRC="hk.jpg" HEIGHT=11 WIDTH=11 alt="" id="G16CM1"> Skipum sem koma til hafnar eða láta úr höfn á Íslandi er skylt að fara eftir ákvæðum þessa kafla.<br>
<IMG SRC="hk.jpg" HEIGHT=11 WIDTH=11 alt="" id="G16CM2"> Skipstjóra, rekstraraðila eða umboðsmanni útgerðar er skylt að afhenda vaktstöð siglinga upplýsingar sem veita ber vegna komu og brottfarar skipa samkvæmt ákvæðum laga og stjórnvaldsfyrirmæla þar að lútandi með þeim hætti sem ráðherra ákveður í reglugerð.<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G16CM3"> Upplýsingarnar skulu veittar rafrænt innan þess tíma sem ráðherra ákveður í reglugerð.<sup style="font-size:60%">1)</sup>]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/690-2000">Rg. 690/2000</a>, sbr. <a href="https://www.reglugerd.is/reglugerdir/allar/nr/1191-2020">1191/2020</a>. <a href="https://www.reglugerd.is/reglugerdir/allar/nr/619-2017">Rg. 619/2017</a>, sbr. <a href="https://www.reglugerd.is/reglugerdir/allar/nr/625-2022">625/2022</a>. <sup style="font-size:60%">2)</sup><a href="/altext/stjt/2017.040.html">L. 40/2017, 16. gr.</a> </small></i><br>
<span id="G16D"></span><IMG SRC="sk.jpg" HEIGHT=11 WIDTH=11 alt=""> <b>[16. gr. d.</b> <em>Miðlun upplýsinga.</em><br>
<IMG SRC="hk.jpg" HEIGHT=11 WIDTH=11 alt="" id="G16DM1"> Vaktstöð siglinga tekur við upplýsingum skv. 2. gr., varðveitir þær og framsendir til réttra stjórnvalda innan lands. Vaktstöð siglinga er undanþegin ákvæðum um aðgang að upplýsingum samkvæmt upplýsingalögum og stjórnsýslulögum hvað framsendar upplýsingar varðar.<br>
<IMG SRC="hk.jpg" HEIGHT=11 WIDTH=11 alt="" id="G16DM2"> Upplýsingarnar skulu vera aðgengilegar viðeigandi stjórnvöldum aðildarríkja samningsins um Evrópska efnahagssvæðið að því gefnu að þau hafi sambærilegar skyldur og samsvarandi íslensk stjórnvöld hvað varðar þagnarskyldu og vernd persónuupplýsinga.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2017.040.html">L. 40/2017, 16. gr.</a> </small></i><br>
<span id="G16E"></span><IMG SRC="sk.jpg" HEIGHT=11 WIDTH=11 alt=""> <b>[16. gr. e.</b> <em>Þagnarskylda og meðferð upplýsinga.</em><br>
<IMG SRC="hk.jpg" HEIGHT=11 WIDTH=11 alt="" id="G16EM1"> [Starfsmenn vaktstöðvar siglinga eru bundnir þagnarskyldu skv. X. kafla stjórnsýslulaga.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G16EM2"> Um vinnslu persónuupplýsinga fer samkvæmt ákvæðum laga um persónuvernd og [vinnslu]<sup style="font-size:60%">2)</sup> persónuupplýsinga.]<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2019.071.html">L. 71/2019, 5. gr.</a> <sup style="font-size:60%">2)</sup><a href="/altext/stjt/2018.090.html#G54">L. 90/2018, 54. gr.</a> <sup style="font-size:60%">3)</sup><a href="/altext/stjt/2017.040.html">L. 40/2017, 16. gr.</a> </small></i><br><br><b>IV. kafli.</b> <b>Önnur ákvæði.</b><br>
<span id="G17"></span><IMG SRC="sk.jpg" HEIGHT=11 WIDTH=11 alt=""> <b>17. gr.</b> <em>Reglugerð.</em><br>
<IMG SRC="hk.jpg" HEIGHT=11 WIDTH=11 alt="" id="G17M1"> [Ráðherra]<sup style="font-size:60%">1)</sup> skal setja í reglugerð<sup style="font-size:60%">2)</sup> nánari ákvæði um framkvæmd laga þessara, þar á meðal um hafnsögu- og leiðsöguskyldu skipa, umboðsmann skipa og tilkynningar skipa, þ.m.t. um staðsetningu, flutning hættulegs eða mengandi varnings og óhöpp og slys.<br>
<IMG SRC="hk.jpg" HEIGHT=11 WIDTH=11 alt="" id="G17M2"> [Ráðherra er enn fremur heimilt að setja reglugerðir um tilkynningarskyldu, hvort sem er vegna komu til hafnar eða brottfarar frá höfn, sem og um form tilkynninga, að því leyti sem það er nauðsynlegt vegna skuldbindinga samkvæmt samningnum um Evrópska efnahagssvæðið, sbr. <a href="1993002.html">lög nr. 2/1993</a>.]<sup style="font-size:60%">3)</sup><br>
<IMG SRC="hk.jpg" HEIGHT=11 WIDTH=11 alt="" id="G17M3"> Greiða skal fyrir útgáfu skírteina samkvæmt lögum þessum og skulu þau gjöld standa undir kostnaði [Samgöngustofu]<sup style="font-size:60%">4)</sup> við afgreiðslu þeirra. Gjöld skulu ákveðin í gjaldskrá stofnunarinnar.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2010.162.html">L. 162/2010, 235. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/320-1998">Rg. 320/1998</a>. <a href="https://www.reglugerd.is/reglugerdir/allar/nr/690-2000">Rg. 690/2000</a>, sbr. <a href="https://www.reglugerd.is/reglugerdir/allar/nr/1191-2020">1191/2020</a>. <a href="https://www.reglugerd.is/reglugerdir/allar/nr/287-2005">Rg. 287/2005</a>, sbr. <a href="https://www.reglugerd.is/reglugerdir/allar/nr/1183-2006">1183/2006</a>. <a href="https://www.reglugerd.is/reglugerdir/allar/nr/290-2005">Rg. 290/2005</a>, sbr. <a href="https://www.reglugerd.is/reglugerdir/allar/nr/1182-2006">1182/2006</a> og <a href="https://www.reglugerd.is/reglugerdir/allar/nr/438-2014">438/2014</a>. <a href="https://www.reglugerd.is/reglugerdir/allar/nr/292-2005">Rg. 292/2005</a>. <a href="https://www.reglugerd.is/reglugerdir/allar/nr/294-2005">Rg. 294/2005</a>. <a href="https://www.reglugerd.is/reglugerdir/allar/nr/584-2005">Rg. 584/2005</a>. <a href="https://www.reglugerd.is/reglugerdir/allar/nr/633-2005">Rg. 633/2005</a>. <a href="https://www.reglugerd.is/reglugerdir/allar/nr/981-2005">Rg. 981/2005</a>. <a href="https://www.reglugerd.is/reglugerdir/allar/nr/982-2005">Rg. 982/2005</a>. <a href="https://www.reglugerd.is/reglugerdir/allar/nr/983-2005">Rg. 983/2005</a>. <a href="https://www.reglugerd.is/reglugerdir/allar/nr/989-2005">Rg. 989/2005</a>. <a href="https://www.reglugerd.is/reglugerdir/allar/nr/1190-2005">Rg. 1190/2005</a>. <a href="https://www.reglugerd.is/reglugerdir/allar/nr/1191-2005">Rg. 1191/2005</a>. <a href="https://www.reglugerd.is/reglugerdir/allar/nr/034-2006">Rg. 34/2006</a>. <a href="https://www.reglugerd.is/reglugerdir/allar/nr/275-2006">Rg. 275/2006</a>, sbr. <a href="https://www.reglugerd.is/reglugerdir/allar/nr/499-2007">499/2007</a>. <a href="https://www.reglugerd.is/reglugerdir/allar/nr/283-2006">Rg. 283/2006</a>. <a href="https://www.reglugerd.is/reglugerdir/allar/nr/882-2007">Rg. 882/2007</a>. <a href="https://www.reglugerd.is/reglugerdir/allar/nr/244-2008">Rg. 244/2008</a>. <a href="https://www.reglugerd.is/reglugerdir/allar/nr/512-2009">Rg. 512/2009</a>. <a href="https://www.reglugerd.is/reglugerdir/allar/nr/798-2009">Rg. 798/2009</a>. <a href="https://www.reglugerd.is/reglugerdir/allar/nr/775-2010">Rg. 775/2010</a>. <a href="https://www.reglugerd.is/reglugerdir/allar/nr/423-2012">Rg. 423/2012</a>. <a href="https://www.reglugerd.is/reglugerdir/allar/nr/1030-2012">Rg. 1030/2012</a>. <a href="https://www.reglugerd.is/reglugerdir/allar/nr/080-2013">Rg. 80/2013</a>, sbr. <a href="https://www.reglugerd.is/reglugerdir/allar/nr/1179-2015">1179/2015</a>. <a href="https://www.reglugerd.is/reglugerdir/allar/nr/638-2014">Rg. 638/2014</a>. <a href="https://www.reglugerd.is/reglugerdir/allar/nr/619-2017">Rg. 619/2017</a>, sbr. <a href="https://www.reglugerd.is/reglugerdir/allar/nr/625-2022">625/2022</a>. <a href="https://www.reglugerd.is/reglugerdir/allar/nr/1040-2018">Rg. 1040/2018</a>, sbr. <a href="https://www.reglugerd.is/reglugerdir/allar/nr/209-2022">209/2022</a>. <a href="https://www.reglugerd.is/reglugerdir/allar/nr/1300-2018">Rg. 1300/2018</a>. <a href="https://www.reglugerd.is/reglugerdir/allar/nr/835-2020">Rg. 835/2020</a>. <a href="https://www.reglugerd.is/reglugerdir/allar/nr/050-2024">Rg. 50/2024</a>. <sup style="font-size:60%">1)</sup><a href="/altext/stjt/2023.086.html">L. 86/2023, 3. gr.</a> <sup style="font-size:60%">4)</sup><a href="/altext/stjt/2013.059.html">L. 59/2013, 22. gr.</a> </small></i><br>
<span id="G18"></span><IMG SRC="sk.jpg" HEIGHT=11 WIDTH=11 alt=""> <b>18. gr.</b> <em>Viðurlög.</em><br>
<IMG SRC="hk.jpg" HEIGHT=11 WIDTH=11 alt="" id="G18M1"> Brot gegn lögum þessum eða reglum sem settar eru samkvæmt þeim varða sektum eða fangelsi allt að tveimur árum. Beita skal ákvæðum almennra hegningarlaga um tilraun og hlutdeild.<br>
<IMG SRC="hk.jpg" HEIGHT=11 WIDTH=11 alt="" id="G18M2"> Leiði brot á lögum þessum eða reglum settum samkvæmt þeim til skipstrands, áreksturs skipa eða annarra sjóslysa skal viðkomandi sæta refsingu og eftir atvikum réttindasviptingu til skipstjórnar eða vélstjórnar skv. <a href="1985034.html#G238">238. gr. siglingalaga, nr. 34/1985</a>, með síðari breytingum.<br>
<IMG SRC="hk.jpg" HEIGHT=11 WIDTH=11 alt="" id="G18M3"> Svipta skal skírteinishafa samkvæmt lögum þessum rétti til starfa þess sem skírteinið veitir ef hann gerist sekur um vítavert brot gegn lögum þessum eða reglum settum samkvæmt þeim, eða ef telja verður með hliðsjón af eðli brotsins eða annars framferðis hans sem skírteinishafa að varhugavert sé að hann neyti réttinda samkvæmt skírteininu.<br>
<IMG SRC="hk.jpg" HEIGHT=11 WIDTH=11 alt="" id="G18M4"> Svipting starfsréttinda skal vera um ákveðinn tíma, eigi skemur en þrjá mánuði og ævilangt ef sakir eru miklar eða brot ítrekað.<br>
<span id="G18A"></span><IMG SRC="sk.jpg" HEIGHT=11 WIDTH=11 alt=""> <b>[18. gr. a.</b> <em>Stjórnvaldssektir.</em><br>
<IMG SRC="hk.jpg" HEIGHT=11 WIDTH=11 alt="" id="G18AM1"> Vegagerðin getur lagt stjórnvaldssektir á einstakling eða lögaðila sem brýtur gegn eða uppfyllir ekki skilyrði eftirfarandi ákvæða og reglna sem settar eru samkvæmt þeim:
<br>&nbsp;&nbsp;&nbsp;<span id="G18AM1L1">a.</span> 1. mgr. 7. gr. um tilkynningu um komu áður en haldið er til hafnar,<br>&nbsp;&nbsp;&nbsp;<span id="G18AM1L2">b.</span> 2. mgr. 7. gr. um tilkynningu um áætlaða leið að næstu höfn,<br>&nbsp;&nbsp;&nbsp;<span id="G18AM1L3">c.</span> 8. gr. um tilkynningu um komu með hættulegan eða mengandi varning,<br>&nbsp;&nbsp;&nbsp;<span id="G18AM1L4">d.</span> 1. mgr. 13. gr. um leiðsögu skipa og leiðarstjórnun,<br>&nbsp;&nbsp;&nbsp;<span id="G18AM1L5">e.</span> 2. mgr. 16. gr. c um afhendingu upplýsinga um komu og brottfarir skipa.<br>
<IMG SRC="hk.jpg" HEIGHT=11 WIDTH=11 alt="" id="G18AM2"> Landhelgisgæslu Íslands er heimilt að leggja á stjórnvaldssektir skv. 1. mgr. hafi henni verið falin tiltekin verkefni í samræmi við 3. mgr. 2. gr.<br>
<IMG SRC="hk.jpg" HEIGHT=11 WIDTH=11 alt="" id="G18AM3"> Stjórnvaldssektir sem lagðar eru á einstaklinga geta numið frá 25 þús. kr. til 200 þús. kr. Sektir sem lagðar eru á lögaðila geta numið frá 25 þús. kr. til 500 þús. kr.<br>
<IMG SRC="hk.jpg" HEIGHT=11 WIDTH=11 alt="" id="G18AM4"> Við ákvörðun um fjárhæð sekta skal m.a. taka tillit til þess hve lengi brot hefur staðið yfir, samstarfsvilja hins brotlega, hvort brot var framið af ásetningi eða gáleysi og hvort um ítrekað brot er að ræða. Vegagerðinni, og eftir atvikum Landhelgisgæslu Íslands, er heimilt að ákveða hærri sektir hafi aðili hagnast á broti. Skal upphæð stjórnvaldssektar þá ákveðin sem allt að tvöfalt margfeldi af þeim hagnaði sem aðili hefur aflað sér með broti gegn lögum þessum.<br>
<IMG SRC="hk.jpg" HEIGHT=11 WIDTH=11 alt="" id="G18AM5"> Gjalddagi stjórnvaldssektar er 30 dögum eftir að ákvörðun um sektina var tekin. Sé gjaldið ekki greitt innan mánaðar frá gjalddaga skal greiða ríkissjóði dráttarvexti skv. <a href="2001038.html#G6">6. gr. laga um vexti og verðtryggingu, nr. 38/2001</a>, af þeirri fjárhæð sem gjaldfallin er frá gjalddaga.<br>
<IMG SRC="hk.jpg" HEIGHT=11 WIDTH=11 alt="" id="G18AM6"> Ákvörðun um stjórnvaldssekt er aðfararhæf án undangengins dóms eða sáttar. Stjórnvaldssektir renna í ríkissjóð, að frádregnum kostnaði við innheimtu.<br>
<IMG SRC="hk.jpg" HEIGHT=11 WIDTH=11 alt="" id="G18AM7"> Stjórnvaldssektum skal beitt óháð því hvort lögbrot eru framin af ásetningi eða gáleysi.<br>
<IMG SRC="hk.jpg" HEIGHT=11 WIDTH=11 alt="" id="G18AM8"> Aðili máls getur skotið ákvörðun um stjórnvaldssekt til ráðherra sem fer með samgöngumál innan þriggja mánaða frá því að aðila var tilkynnt um ákvörðunina. Málskot til ráðherra frestar aðför. Úrskurðir ráðherra um stjórnvaldssektir eru aðfararhæfir.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2023.086.html">L. 86/2023, 4. gr.</a> </small></i><br>
<span id="G19"></span><IMG SRC="sk.jpg" HEIGHT=11 WIDTH=11 alt=""> <b>19. gr.</b><br><IMG SRC="hk.jpg" HEIGHT=11 WIDTH=11 alt="" id="G19M1"> [Samgöngustofu]<sup style="font-size:60%">1)</sup> er heimilt að afturkalla skírteini samkvæmt lögum þessum ef lögmætur handhafi þess fullnægir ekki lengur skilyrðum laganna til að öðlast slíkt skírteini eða vera skírteinishafi.<br>
<IMG SRC="hk.jpg" HEIGHT=11 WIDTH=11 alt="" id="G19M2"> Nú telur [Samgöngustofa]<sup style="font-size:60%">1)</sup> að skilyrði skv. 3. mgr. 18. gr. séu fyrir hendi til sviptingar starfsréttinda og er stofnuninni þá heimilt að svipta viðkomandi aðila starfsréttindum til bráðabirgða. Skal slík svipting vera tímabundin eða ákvörðuð til þess tíma þegar endanleg ákvörðun dómstóls um sviptinguna liggur fyrir. Bráðabirgðasvipting samkvæmt ákvæði þessu skal dragast frá endanlegum sviptingartíma samkvæmt dómi.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2013.059.html">L. 59/2013, 22. gr.</a> </small></i><br>
<span id="G20"></span><IMG SRC="sk.jpg" HEIGHT=11 WIDTH=11 alt=""> <b>20. gr.</b> <em>Gildistaka.</em><br>
<IMG SRC="hk.jpg" HEIGHT=11 WIDTH=11 alt="" id="G20M1"> Lög þessi öðlast þegar gildi.<br>
<IMG SRC="hk.jpg" HEIGHT=11 WIDTH=11 alt="" id="G20M2"> <a href="https://www.althingi.is/altext/stjt/2003.041.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br><br></body></html>
