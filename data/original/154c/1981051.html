<!DOCTYPE html>
<html><head>
<title>1981  nr. 51  29. maí/ Lög um varnir gegn sjúkdómum og meindýrum á plöntum</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. september 2024.&nbsp;&nbsp;Útgáfa 154c.&nbsp;&nbsp;Prenta í <a href="/lagasafn/pdf/154c/1981051.pdf">tveimur dálkum</a>.</small>
</small><hr>
<h2> Lög um varnir gegn sjúkdómum og meindýrum á plöntum </h2><p style='text-align:center'><strong>1981  nr. 51  29. maí</strong></p><hr>
<a href="https://www.althingi.is/thingstorf/thingmalalistar-eftir-thingum/ferill/?ltg=103&amp;mnr=274"><i>Ferill málsins á Alþingi.</i></a>&nbsp;&nbsp;&nbsp;<a href="https://www.althingi.is/altext/pdf/103/s/0555.pdf"><i>Frumvarp til laga.</i></a><br>
<br>
<small><b>Tóku gildi 9. júní 1981.</b>  <em>Breytt með: </em>
<a href="/altext/stjt/1990.059.html">L. 59/1990</a> (tóku gildi 1. jan. 1991). 
<a href="/altext/stjt/1995.087.html">L. 87/1995</a> (tóku gildi 1. júlí 1995). 
<a href="/altext/stjt/2011.126.html">L. 126/2011</a> (tóku gildi 30. sept. 2011). 
<a href="/altext/stjt/2023.060.html">L. 60/2023</a> (tóku gildi 7. júlí 2023). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>matvælaráðherra</b> eða <b>matvælaráðuneyti</b> sem fer með lög þessi. <a href="2022006.html">Upplýsingar um málefnasvið ráðuneyta skv. forsetaúrskurði.</a><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b><br><IMG SRC="hk.jpg" HEIGHT=11 WIDTH=11 alt="" id="G1M1"> Tilgangur laga þessara er að tryggja sem best góða og heilbrigða ræktun plantna hér á landi.<br>
<IMG SRC="hk.jpg" HEIGHT=11 WIDTH=11 alt="" id="G1M2"> Í lögum þessum merkir planta heilar jurtir og viðarplöntur svo og hluta þeirra. Mein merkir frávik frá því, sem heilbrigt má teljast, og skaðvaldur merkir þær lífverur og lífræna þætti, er meinum valda á plöntum: veirur (vira), berfrymingar (mycoplasma), bakteríur (bacteria), sveppir (fungi) og meindýr.<br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b><br><IMG SRC="hk.jpg" HEIGHT=11 WIDTH=11 alt="" id="G2M1"> [Ráðherra]<sup style="font-size:60%">1)</sup> getur samkvæmt lögum þessum gert varnarráðstafanir og gefið út reglugerðir,<sup style="font-size:60%">2)</sup> sem stuðla að því:
<br>&nbsp;&nbsp;&nbsp;<span id="G2M1L1">1.</span> að koma í veg fyrir að hættulegir skaðvaldar berist til landsins og dreifist innanlands, og útrýma skaðvöldum, sem þegar hafa borist til landsins, teljist það framkvæmanlegt,<br>&nbsp;&nbsp;&nbsp;<span id="G2M1L2">2.</span> að hindra að skaðvaldar, sem aðrar þjóðir vilja verjast, berist frá Íslandi.<br>
<IMG SRC="hk.jpg" HEIGHT=11 WIDTH=11 alt="" id="G2M2"> [Ráðherra]<sup style="font-size:60%">1)</sup> ákveður, með hliðsjón af tillögum sérfræðinga í plöntusjúkdómum og meindýrum, hvaða skaðvald beri að telja svo hættulegan að falli undir ráðstafanir, er lög þessi heimila.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 91. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/189-1990">Rg. 189/1990</a>, sbr. <a href="https://www.reglugerd.is/reglugerdir/allar/nr/091-1998">91/1998</a>, <a href="https://www.reglugerd.is/reglugerdir/allar/nr/393-1999">393/1999</a>, <a href="https://www.reglugerd.is/reglugerdir/allar/nr/445-2014">445/2014</a>, <a href="https://www.reglugerd.is/reglugerdir/allar/nr/364-2015">364/2015</a>, <a href="https://www.reglugerd.is/reglugerdir/allar/nr/007-2017">7/2017</a> og <a href="https://www.reglugerd.is/reglugerdir/allar/nr/278-2017">278/2017</a>. <a href="https://www.reglugerd.is/reglugerdir/allar/nr/053-1971">Rg. 53/1971</a>. <a href="https://www.reglugerd.is/reglugerdir/allar/nr/343-2004">Rg. 343/2004</a>, sbr. <a href="https://www.reglugerd.is/reglugerdir/allar/nr/264-2005">264/2005</a> og <a href="https://www.reglugerd.is/reglugerdir/allar/nr/481-2006">481/2006</a>. <a href="https://www.reglugerd.is/reglugerdir/allar/nr/455-2006">Rg. 455/2006</a>. <a href="https://www.reglugerd.is/reglugerdir/allar/nr/933-2017">Rg. 933/2017</a>, sbr. <a href="https://www.reglugerd.is/reglugerdir/allar/nr/205-2018">205/2018</a>. </small></i><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b><br><IMG SRC="hk.jpg" HEIGHT=11 WIDTH=11 alt="" id="G3M1"> [Ráðherra]<sup style="font-size:60%">1)</sup> getur m.a.:
<br>&nbsp;&nbsp;&nbsp;<span id="G3M1L1">a.</span> fyrirskipað eftirlit með innflutningi, útflutningi og dreifingu innanlands á öllum tegundum plantna, mold, húsdýraáburði, umbúðum og öðru, sem getur borið sjúkdóma og meindýr á plöntur,<sup style="font-size:60%">2)</sup><br>&nbsp;&nbsp;&nbsp;<span id="G3M1L2">b.</span> sett það skilyrði fyrir innflutningi, útflutningi eða dreifingu innanlands, að plönturnar séu algjörlega lausar við ákveðna skaðvalda, eða sett ákveðið hámark um magn þeirra,<br>&nbsp;&nbsp;&nbsp;<span id="G3M1L3">c.</span> bannað ræktun tiltekinna plöntutegunda á ákveðnum svæðum eða takmarkað ræktun við plöntur gæddar ákveðnum eiginleikum,<br>&nbsp;&nbsp;&nbsp;<span id="G3M1L4">d.</span> fyrirskipað landeigendum eða ræktendum að gera varnarráðstafanir gegn plöntusjúkdómum og meindýrum á eigin kostnað,<br>&nbsp;&nbsp;&nbsp;<span id="G3M1L5">e.</span> fyrirskipað eyðingu eða sérstaka meðhöndlun á plöntum eða á hlutum, sem geta borið og dreift skaðvaldi (t.d. mold, verkfæri, umbúðir, flutningatæki og geymslustaðir),<br>&nbsp;&nbsp;&nbsp;<span id="G3M1L6">f.</span> fyrirskipað sóttkví undir eftirliti sem skilyrði fyrir innflutningi.<br>
<IMG SRC="hk.jpg" HEIGHT=11 WIDTH=11 alt="" id="G3M2"> &hellip;<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 91. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/343-2004">Rg. 343/2004</a>, sbr. <a href="https://www.reglugerd.is/reglugerdir/allar/nr/264-2005">264/2005</a> og <a href="https://www.reglugerd.is/reglugerdir/allar/nr/481-2006">481/2006</a>. <sup style="font-size:60%">3)</sup><a href="/altext/stjt/2023.060.html">L. 60/2023, 1. gr.</a> </small></i><br>
<span id="G3A"></span><IMG SRC="sk.jpg" HEIGHT=11 WIDTH=11 alt=""> <b>[3. gr. a.</b><br><IMG SRC="hk.jpg" HEIGHT=11 WIDTH=11 alt="" id="G3AM1"> Fyrir eftirlit, umsýslu og skjalaskoðun Matvælastofnunar samkvæmt lögum þessum skal greiða gjald sem ekki er hærra en raunkostnaður til að standa straum af eftirtöldum kostnaðarþáttum:
<br>&nbsp;&nbsp;&nbsp;<span id="G3AM1L1">a.</span> launum starfsfólks sem sinnir störfum vegna eftirlits, umsýslu og skjalaskoðunar,<br>&nbsp;&nbsp;&nbsp;<span id="G3AM1L2">b.</span> öðrum kostnaði vegna starfsfólks, þ.m.t. kostnaði af aðstöðu, áhöldum, búnaði, þjálfun og ferðalögum, svo og tengdum kostnaði,<br>&nbsp;&nbsp;&nbsp;<span id="G3AM1L3">c.</span> kostnaði vegna sýnatöku opinberra eftirlitsaðila og kostnaði sem opinberar rannsóknastofur innheimta vegna sýnatöku, greiningar, prófunar og sjúkdómsgreininga sem framkvæmdar eru á opinberum rannsóknastofum.<br>
<IMG SRC="hk.jpg" HEIGHT=11 WIDTH=11 alt="" id="G3AM2"> Ráðherra er heimilt að setja reglugerð um eftirlit, umsýslu og skjalaskoðun Matvælastofnunar og skal hann gefa út gjaldskrá fyrir eftirlit Matvælastofnunar að fengnum tillögum stofnunarinnar.<br>
<IMG SRC="hk.jpg" HEIGHT=11 WIDTH=11 alt="" id="G3AM3"> Við gerð reglugerðar og gjaldskrár Matvælastofnunar er heimilt að taka tillit til eftirfarandi atriða:
<br>&nbsp;&nbsp;&nbsp;<span id="G3AM3L1">a.</span> hvers konar fyrirtæki um er að ræða og viðkomandi áhættuþátta,<br>&nbsp;&nbsp;&nbsp;<span id="G3AM3L2">b.</span> hagsmuna fyrirtækja með litla framleiðslu,<br>&nbsp;&nbsp;&nbsp;<span id="G3AM3L3">c.</span> hefðbundinna aðferða við framleiðslu, vinnslu og dreifingu,<br>&nbsp;&nbsp;&nbsp;<span id="G3AM3L4">d.</span> þarfa fyrirtækja með aðsetur á svæðum sem líða fyrir landfræðilegar takmarkanir.<br>
<IMG SRC="hk.jpg" HEIGHT=11 WIDTH=11 alt="" id="G3AM4"> Matvælastofnun skal afla umsagnar hlutaðeigandi hagsmunasamtaka og kynna þeim efni og forsendur reglugerðar og/eða gjaldskrár stofnunarinnar með a.m.k. eins mánaðar fyrirvara. Hafi umsagnir þeirra ekki borist Matvælastofnun að mánuði liðnum er ráðherra þó heimilt að setja reglugerð og gjaldskrá án umsagna þeirra.<br>
<IMG SRC="hk.jpg" HEIGHT=11 WIDTH=11 alt="" id="G3AM5"> Eftirlitsgjald skal greiða samkvæmt framlögðum reikningi opinbers eftirlitsaðila.<br>
<IMG SRC="hk.jpg" HEIGHT=11 WIDTH=11 alt="" id="G3AM6"> Innheimta má eftirlitsgjaldið með fjárnámi án undangengins dóms eða sáttar. Opinberum eftirlitsaðilum er heimilt að krefjast dráttarvaxta af ógreiddri fjárkröfu vegna eftirlits frá og með gjalddaga fram að greiðsludegi.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2023.060.html">L. 60/2023, 2. gr.</a> </small></i><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b><br><IMG SRC="hk.jpg" HEIGHT=11 WIDTH=11 alt="" id="G4M1"> Öllum sem hafa í fórum sínum plöntur, er ætla má að beri skaðvald, sem reglur samkvæmt lögum þessum taka til, eða verða varir við skaðvaldinn sjálfan, ber tafarlaust að tilkynna það þeim aðila, sem [ráðherra]<sup style="font-size:60%">1)</sup> hefur falið að annast framkvæmd eða eftirlit með, að settum fyrirmælum sé framfylgt. Plöntur má þá ekki flytja milli staða nema með samþykki þess aðila.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 91. gr.</a> </small></i><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b><br><IMG SRC="hk.jpg" HEIGHT=11 WIDTH=11 alt="" id="G5M1"> Eigendur plantna, gróðrarstöðva og annarra ræktunarstaða, flutningstækja og bygginga, og þeir, sem umráðarétt hafa yfir slíku, skulu án endurgjalds leyfa aðgang, sýnatöku, rannsóknir og aðgerðir, er fyrirskipaðar kunna að verða og nauðsynlegar mega teljast skv. 2. gr. þessara laga.<br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b><br><IMG SRC="hk.jpg" HEIGHT=11 WIDTH=11 alt="" id="G6M1"> Þeim, sem brýtur ákvæði laga þessara, er skylt að hlíta fyrirmælum [ráðherra]<sup style="font-size:60%">1)</sup> eða umboðsmanna hans um varnaraðgerðir vegna brotsins. Skal hann framkvæma þau fyrirmæli á eigin kostnað og undir eftirliti opinberra aðila, en einnig eru þeim aðilum heimilar slíkar varnaraðgerðir á kostnað þess, sem sök ber. Þegar um er að ræða samræmda herferð gegn ákveðnum skaðvaldi, er heimilt að greiða kostnað við hana úr ríkissjóði.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 91. gr.</a> </small></i><br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b><br><IMG SRC="hk.jpg" HEIGHT=11 WIDTH=11 alt="" id="G7M1"> Brot á lögum þessum varða sektum, nema þyngri refsing liggi við samkvæmt öðrum lögum.<br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b> <a href="https://www.althingi.is/lagasafn/leidbeiningar" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða. Sjá 7. lið í leiðbeiningum um notkun lagasafns.">&hellip;</a><br></body></html>
