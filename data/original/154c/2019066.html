<!DOCTYPE html>
<html><head>
<title>2019  nr. 66  24. júní/ Lög um samtök um evrópska rannsóknarinnviði (ERIC)</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. september 2024.&nbsp;&nbsp;Útgáfa 154c.&nbsp;&nbsp;Prenta í <a href="/lagasafn/pdf/154c/2019066.pdf">tveimur dálkum</a>.</small>
</small><hr>
<h2> Lög um samtök um evrópska rannsóknarinnviði (ERIC) </h2><p style='text-align:center'><strong>2019  nr. 66  24. júní</strong></p><hr>
<a href="https://www.althingi.is/thingstorf/thingmalalistar-eftir-thingum/ferill/?ltg=149&amp;mnr=767"><i>Ferill málsins á Alþingi.</i></a>&nbsp;&nbsp;&nbsp;<a href="https://www.althingi.is/altext/149/s/1224.html"><i>Frumvarp til laga.</i></a><br>
<br>
<small><b>Tóku gildi 4. júlí 2019;</b> <em>EES-samningurinn:</em> bókun 31 reglugerð <a href="/lagasafn/pdf/154c/i32009R0723.pdf">723/2009</a>, <a href="/lagasafn/pdf/154c/i32013R1261.pdf">1261/2013</a>. </small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>háskóla-, iðnaðar- og nýsköpunarráðherra</b> eða <b>háskóla-, iðnaðar- og nýsköpunarráðuneyti</b> sem fer með lög þessi. <a href="2022006.html">Upplýsingar um málefnasvið ráðuneyta skv. forsetaúrskurði.</a><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b> <em>Markmið.</em><br>
<IMG SRC="hk.jpg" HEIGHT=11 WIDTH=11 alt="" id="G1M1"> Markmið laga þessara er að stuðla að þátttöku Íslands í samtökum um evrópska rannsóknarinnviði.<br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b> <em>Lögfesting.</em><br>
<IMG SRC="hk.jpg" HEIGHT=11 WIDTH=11 alt="" id="G2M1"> Ákvæði reglugerðar ráðsins (EB) nr. <a href="/lagasafn/pdf/154c/i32009R0723.pdf">723/2009</a> frá 25. júní 2009 um lagaramma Bandalagsins um samtök um evrópska rannsóknainnviði (ERIC), sem er birt í EES-viðbæti við Stjórnartíðindi Evrópusambandsins nr. 23 frá 23. apríl 2015, bls. 109&ndash;116, og reglugerð ráðsins (ESB) nr. <a href="/lagasafn/pdf/154c/i32013R1261.pdf">1261/2013</a> frá 2. desember 2013 um breytingu á reglugerð (EB) nr. <a href="/lagasafn/pdf/154c/i32009R0723.pdf">723/2009</a> um lagaramma Bandalagsins um samtök um evrópska rannsóknainnviði (ERIC), sem er birt í EES-viðbæti við Stjórnartíðindi Evrópusambandsins nr. 23 frá 23. apríl 2015, bls. 92&ndash;93, skulu hafa lagagildi hér á landi með þeim aðlögunum sem leiðir af ákvörðun sameiginlegu EES-nefndarinnar nr. <a href="/lagasafn/pdf/154c/i072-2015.pdf">72/2015</a> frá 20. mars 2015, sem er birt í EES-viðbæti við Stjórnartíðindi Evrópusambandsins nr. 29 frá 19. maí 2016, sbr. einnig bókun 1 um altæka aðlögun við samninginn um Evrópska efnahagssvæðið.<br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b> <em>Skráning samtaka um evrópska rannsóknarinnviði.</em><br>
<IMG SRC="hk.jpg" HEIGHT=11 WIDTH=11 alt="" id="G3M1"> Ríkisskattstjóri skráir samtök um evrópska rannsóknarinnviði, sem hafa lögboðið aðsetur á Íslandi, innan þriggja mánaða frá því að umsókn var samþykkt skv. 6. gr. reglugerðar ráðsins (EB) nr. <a href="/lagasafn/pdf/154c/i32009R0723.pdf">723/2009</a>.<br>
<IMG SRC="hk.jpg" HEIGHT=11 WIDTH=11 alt="" id="G3M2"> Í tilkynningu um stofnun samtaka um evrópska rannsóknarinnviði skal, eftir því sem við á, tilgreina eftirfarandi atriði:
<br>&nbsp;&nbsp;&nbsp;<span id="G3M2L1">a.</span> heiti samtakanna,<br>&nbsp;&nbsp;&nbsp;<span id="G3M2L2">b.</span> lögheimili,<br>&nbsp;&nbsp;&nbsp;<span id="G3M2L3">c.</span> tilgang,<br>&nbsp;&nbsp;&nbsp;<span id="G3M2L4">d.</span> stofnendur,<br>&nbsp;&nbsp;&nbsp;<span id="G3M2L5">e.</span> stjórn,<br>&nbsp;&nbsp;&nbsp;<span id="G3M2L6">f.</span> framkvæmdastjórn,<br>&nbsp;&nbsp;&nbsp;<span id="G3M2L7">g.</span> prókúru og<br>&nbsp;&nbsp;&nbsp;<span id="G3M2L8">h.</span> endurskoðendur.<br>
<IMG SRC="hk.jpg" HEIGHT=11 WIDTH=11 alt="" id="G3M3"> Með tilkynningu skulu fylgja stofnsamþykktir samtakanna.<br>
<IMG SRC="hk.jpg" HEIGHT=11 WIDTH=11 alt="" id="G3M4"> Breytingar á samþykktum eða öðru því sem tilkynnt hefur verið skal tilkynna innan mánaðar sé ekki kveðið á um annað í lögum þessum eða reglugerð ráðsins (EB) nr. <a href="/lagasafn/pdf/154c/i32009R0723.pdf">723/2009</a>. Krefjast má sannana fyrir lögmæti breytinga. Tilkynningar um breytingar skulu undirritaðar af meiri hluta stjórnar eða prókúruhafa.<br>
<IMG SRC="hk.jpg" HEIGHT=11 WIDTH=11 alt="" id="G3M5"> Samtökum um evrópska rannsóknarinnviði er skylt að hafa skammstöfunina ERIC í heiti sínu.<br>
<IMG SRC="hk.jpg" HEIGHT=11 WIDTH=11 alt="" id="G3M6"> Um stofnun og skráningu samtaka um evrópska rannsóknarinnviði gilda að öðru leyti ákvæði reglugerðar ráðsins (EB) nr. <a href="/lagasafn/pdf/154c/i32009R0723.pdf">723/2009</a> og eftir því sem við á ákvæði laga um fyrirtækjaskrá.<br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b> <em>Slit samtaka um evrópska rannsóknarinnviði.</em><br>
<IMG SRC="hk.jpg" HEIGHT=11 WIDTH=11 alt="" id="G4M1"> Þegar tekin hefur verið ákvörðun um slit samtaka um evrópska rannsóknarinnviði með lögboðið aðsetur á Íslandi, í samræmi við 2. mgr. 16. gr. reglugerðar ráðsins (EB) nr. <a href="/lagasafn/pdf/154c/i32009R0723.pdf">723/2009</a>, skulu samtökin birta í Lögbirtingablaðinu áskorun til kröfuhafa samtakanna um að tilkynna kröfur sínar til stjórnar samtakanna innan sex vikna frá birtingu áskorunarinnar. Þekktum kröfuhöfum skal jafnframt send tilkynning um slitin sé þess kostur.<br>
<IMG SRC="hk.jpg" HEIGHT=11 WIDTH=11 alt="" id="G4M2"> Tilkynning um lok slitameðferðar samtaka um evrópska rannsóknarinnviði skal send ríkisskattstjóra innan tíu daga frá birtingu hennar og skal tilkynningin skráð í fyrirtækjaskrá. Um slit samtaka um evrópska rannsóknarinnviði gilda ákvæði 16. gr. reglugerðar ráðsins (EB) nr. <a href="/lagasafn/pdf/154c/i32009R0723.pdf">723/2009</a>.<br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b> <em>Reglugerð.</em><br>
<IMG SRC="hk.jpg" HEIGHT=11 WIDTH=11 alt="" id="G5M1"> Ráðherra getur með reglugerð<sup style="font-size:60%">1)</sup> kveðið nánar á um ferli sem varðar umsóknir um þátttöku Íslands í ERIC-samtökum.<br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/1400-2021">Rg. 1400/2021</a>. </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b> <em>Gildistaka.</em><br>
<IMG SRC="hk.jpg" HEIGHT=11 WIDTH=11 alt="" id="G6M1"> Lög þessi öðlast þegar gildi.<br></body></html>
