<!DOCTYPE html>
<html><head>
<title>1996  nr. 8  11. mars/ Lög um löggildingu nokkurra starfsheita sérfræðinga í tækni- og hönnunargreinum</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. september 2024.&nbsp;&nbsp;Útgáfa 154c.&nbsp;&nbsp;Prenta í <a href="/lagasafn/pdf/154c/1996008.pdf">tveimur dálkum</a>.</small>
</small><hr>
<h2> Lög um löggildingu nokkurra starfsheita sérfræðinga í tækni- og hönnunargreinum </h2><p style='text-align:center'><strong>1996  nr. 8  11. mars</strong></p><hr>
<a href="https://www.althingi.is/thingstorf/thingmalalistar-eftir-thingum/ferill/?ltg=120&amp;mnr=102"><i>Ferill málsins á Alþingi.</i></a>&nbsp;&nbsp;&nbsp;<a href="https://www.althingi.is/altext/120/s/0107.html"><i>Frumvarp til laga.</i></a><br>
<br>
<small><b>Tóku gildi 29. mars 1996.</b> <em>EES-samningurinn:</em> VII. viðauki tilskipun 85/384/EBE og 89/48/EBE.  <em>Breytt með: </em>
<a href="/altext/stjt/2000.004.html">L. 4/2000</a> (tóku gildi 7. apríl 2000). 
<a href="/altext/stjt/2002.069.html">L. 69/2002</a> (tóku gildi 17. maí 2002; <em>EES-samningurinn:</em> VII. viðauki tilskipun 85/384/EBE og 89/48/EBE). 
<a href="/altext/stjt/2002.147.html">L. 147/2002</a> (tóku gildi 30. des. 2002). 
<a href="/altext/stjt/2003.072.html">L. 72/2003</a> (tóku gildi 10. apríl 2003). 
<a href="/altext/stjt/2006.084.html">L. 84/2006</a> (tóku gildi 30. júní 2006). 
<a href="/altext/stjt/2006.108.html">L. 108/2006</a> (tóku gildi 1. nóv. 2006 skv. augl. C 1/2006). 
<a href="/altext/stjt/2012.007.html">L. 7/2012</a> (tóku gildi 11. febr. 2012; <em>EES-samningurinn:</em> VII. viðauki tilskipun 2005/36/EB). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>háskóla-, iðnaðar- og nýsköpunarráðherra</b> eða <b>háskóla-, iðnaðar- og nýsköpunarráðuneyti</b> sem fer með lög þessi. <a href="2022006.html">Upplýsingar um málefnasvið ráðuneyta skv. forsetaúrskurði.</a><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b><br><IMG SRC="hk.jpg" HEIGHT=11 WIDTH=11 alt="" id="G1M1"> Lög þessi taka til eftirtalinna starfsheita:
<br>&nbsp;&nbsp;&nbsp;<span id="G1M1L1">1.</span> verkfræðinga,<br>&nbsp;&nbsp;&nbsp;<span id="G1M1L2">2.</span> tæknifræðinga,<br>&nbsp;&nbsp;&nbsp;<span id="G1M1L3">3.</span> arkitekta (húsameistara),<br>&nbsp;&nbsp;&nbsp;<span id="G1M1L4">4.</span> byggingafræðinga,<br>&nbsp;&nbsp;&nbsp;<span id="G1M1L5">5.</span> [húsgagna- og innanhússarkitekta (húsgagna- og innanhússhönnuða) eða hluta þessa starfsheitis],<sup style="font-size:60%">1)</sup><br>&nbsp;&nbsp;&nbsp;<span id="G1M1L6">6.</span> iðnfræðinga,<br>&nbsp;&nbsp;&nbsp;<span id="G1M1L7">7.</span> [landslagsarkitekta (landslagshönnuða) &hellip;<sup style="font-size:60%">1)</sup>],<sup style="font-size:60%">2)</sup><br>&nbsp;&nbsp;&nbsp;<span id="G1M1L8">8.</span> skipulagsfræðinga,<br>&nbsp;&nbsp;&nbsp;<span id="G1M1L9">[9.</span> raffræðinga],<sup style="font-size:60%">3)</sup><br>&nbsp;&nbsp;&nbsp;<span id="G1M1L10">[10.</span> tölvunarfræðinga],<sup style="font-size:60%">1)</sup><br>&nbsp;&nbsp;&nbsp;<span id="G1M1L11">[11.</span> grafískra hönnuða.]<sup style="font-size:60%">4)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2002.147.html">L. 147/2002, 1. gr.</a> <sup style="font-size:60%">2)</sup><a href="/altext/stjt/2000.004.html">L. 4/2000, 1. gr.</a> <sup style="font-size:60%">3)</sup><a href="/altext/stjt/2002.069.html">L. 69/2002, 1. gr.</a> <sup style="font-size:60%">4)</sup><a href="/altext/stjt/2006.084.html">L. 84/2006, 1. gr.</a> </small></i><br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b><br><IMG SRC="hk.jpg" HEIGHT=11 WIDTH=11 alt="" id="G2M1"> Rétt til að nota starfsheiti þau sem lög þessi taka til eða orð sem fela í sér þau heiti hafa þeir menn einir sem fengið hafa til þess leyfi ráðherra, sbr. 3. gr., eða þeir sem fengið hafa staðfestingu ráðherra á leyfi til að bera samsvarandi starfsheiti sem veitt hefur verið í [ríki sem er aðili að samningi um Evrópska efnahagssvæðið eða stofnsamningi Fríverslunarsamtaka Evrópu ellegar Færeyjum],<sup style="font-size:60%">1)</sup> sbr. 4. gr. [Þeir sem lokið hafa BS-prófi eða meistaraprófi í tölvunarfræði frá viðurkenndum íslenskum háskóla þurfa ekki slíkt leyfi ráðherra.]<sup style="font-size:60%">2)</sup> [Þeir sem lokið hafa BA-prófi eða meistaraprófi í grafískri hönnun frá viðurkenndum íslenskum háskóla, svo og lokaprófi í grafískri hönnun frá Myndlista- og handíðaskólanum eða Myndlistaskólanum á Akureyri, þurfa ekki heldur slíkt leyfi ráðherra.]<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2006.108.html">L. 108/2006, 37. gr.</a> <sup style="font-size:60%">2)</sup><a href="/altext/stjt/2002.147.html">L. 147/2002, 2. gr.</a> <sup style="font-size:60%">3)</sup><a href="/altext/stjt/2006.084.html">L. 84/2006, 2. gr.</a> </small></i><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b><br><IMG SRC="hk.jpg" HEIGHT=11 WIDTH=11 alt="" id="G3M1"> Engum má veita leyfi það er um ræðir í 2. gr. nema hann hafi lokið fullnaðarprófi í viðkomandi starfsgrein.<br>
<IMG SRC="hk.jpg" HEIGHT=11 WIDTH=11 alt="" id="G3M2"> Fagfélög þeirra starfsgreina sem lög þessi taka til skulu setja sér reglur<sup style="font-size:60%">1)</sup> um hvaða nám teljist leiða til fullnaðarprófs í viðkomandi starfsgrein. Þær reglur skulu taka gildi þegar þær hafa verið staðfestar af ráðherra og birtar í Stjórnartíðindum. Rétt til að öðlast leyfi hafa þeir sem lokið hafa námi samkvæmt greindum reglum að mati ráðherra að fenginni umsögn viðkomandi fagfélags.<br>&nbsp;&nbsp;&nbsp;<i><small><sup style="font-size:60%">1)</sup><!a href="ekkitil/ekkitil.html?AUGL/1999845">Augl. 845/1999</a> (verkfræðingar). <!a href="ekkitil/ekkitil.html?REGL/2012456">Rgl. 456/2012</a> (arkitektar). <!a href="ekkitil/ekkitil.html?REGL/2012585">Rgl. 585/2012</a> (skipulagsfræðingar). <!a href="ekkitil/ekkitil.html?REGL/2013453">Rgl. 453/2013</a> (iðnfræðingar). <!a href="ekkitil/ekkitil.html?REGL/2015470">Rgl. 470/2015</a> (byggingafræðingar). <!a href="ekkitil/ekkitil.html?REGL/20151105">Rgl. 1105/2015</a> (verkfræðingar). <!a href="ekkitil/ekkitil.html?REGL/2019377">Rgl. 377/2019</a> (landslagsarkitektar (landslagshönnuðir)<a href="https://www.reglugerd.is/reglugerdir/allar/nr/1330-2021">). Rgl. 1330/2021</a> (tæknifræðingar). </small></i><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b><br><IMG SRC="hk.jpg" HEIGHT=11 WIDTH=11 alt="" id="G4M1"> [Ráðherra skal staðfesta leyfi til að bera starfsheiti sem lög þessi taka til samkvæmt umsókn ríkisborgara frá ríki innan Evrópska efnahagssvæðisins ef viðkomandi leggur fram vottorð frá ríki innan Evrópska efnahagssvæðisins sem uppfyllir skilyrði tilskipunar Evrópuþingsins og ráðsins 2005/36/EB, um viðurkenningu á faglegri menntun og hæfi, sem og viðauka við hana eins og þeir eru á hverjum tíma. Ríkisborgarar aðildarríkja stofnsamnings Fríverslunarsamtaka Evrópu og Færeyingar njóta sama réttar.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G4M2"> [Við framkvæmd &hellip;<sup style="font-size:60%">1)</sup> 1. mgr. skal þess gætt að synjun um leyfi sé rökstudd. Bera má málið undir dómstóla, svo og ef ákvörðun er eigi tekin innan þriggja mánaða frá því að umsækjandi leggur inn umsókn sína ásamt fylgiskjölum.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2012.007.html">L. 7/2012, 1. gr.</a> <sup style="font-size:60%">2)</sup><a href="/altext/stjt/2002.069.html">L. 69/2002, 2. gr.</a> </small></i><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b><br><IMG SRC="hk.jpg" HEIGHT=11 WIDTH=11 alt="" id="G5M1"> Ráðherra sker úr ágreiningi sem rísa kann um notkun starfsheita.<br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b><br><IMG SRC="hk.jpg" HEIGHT=11 WIDTH=11 alt="" id="G6M1"> Ráðherra skal halda skrá um þá sem fengið hafa leyfi til að bera starfsheiti samkvæmt lögum þessum.<br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b><br><IMG SRC="hk.jpg" HEIGHT=11 WIDTH=11 alt="" id="G7M1"> Ráðherra skal með reglugerð<sup style="font-size:60%">1)</sup> setja nánari ákvæði um rétt manna til að bera starfsheiti samkvæmt lögum þessum.<br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/660-2002">Rg. 660/2002</a> (um starfsheitið raffræðingur). </small></i><br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b><br><IMG SRC="hk.jpg" HEIGHT=11 WIDTH=11 alt="" id="G8M1"> Brot gegn lögum þessum varða sektum.<br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b><br><IMG SRC="hk.jpg" HEIGHT=11 WIDTH=11 alt="" id="G9M1"> [Lög þessi fela í sér innleiðingu á tilskipun Evrópuþingsins og ráðsins 2005/36/EB frá 7. september 2005 um viðurkenningu á faglegri menntun og hæfi, eins og hún var tekin upp í samninginn um Evrópska efnahagssvæðið með ákvörðun sameiginlegu EES-nefndarinnar nr. 142/2007, sem birt var 10. apríl 2008 í EES-viðbæti við Stjórnartíðindi Evrópusambandsins nr. 19/2008.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2012.007.html">L. 7/2012, 2. gr.</a> </small></i><br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b><br><IMG SRC="hk.jpg" HEIGHT=11 WIDTH=11 alt="" id="G10M1"> Lög þessi öðlast þegar gildi. <a href="https://www.althingi.is/altext/stjt/1996.008.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br><IMG SRC="sk.jpg" HEIGHT=11 WIDTH=11 alt=""> <b>Ákvæði til bráðabirgða.</b><br><IMG SRC="hk.jpg" HEIGHT=11 WIDTH=11 alt="" id="G10M2"> Ákvæði laga þessara breyta ekki rétti þeim sem menn hafa öðlast til að nota starfsheiti þau sem lög þessi taka til fyrir gildistöku laga þessara.<br></body></html>
