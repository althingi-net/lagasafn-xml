<!DOCTYPE html>
<html><head>
<title>2022  nr. 31  10. júní/ Lög um evrópska áhættufjármagnssjóði og evrópska félagslega framtakssjóði</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. september 2024.&nbsp;&nbsp;Útgáfa 154c.&nbsp;&nbsp;Prenta í <a href="/lagasafn/pdf/154c/2022031.pdf">tveimur dálkum</a>.</small>
</small><hr>
<h2> Lög um evrópska áhættufjármagnssjóði og evrópska félagslega framtakssjóði </h2><p style='text-align:center'><strong>2022  nr. 31  10. júní</strong></p><hr>
<a href="https://www.althingi.is/thingstorf/thingmalalistar-eftir-thingum/ferill/?ltg=152&amp;mnr=244"><i>Ferill málsins á Alþingi.</i></a>&nbsp;&nbsp;&nbsp;<a href="https://www.althingi.is/altext/152/s/0344.html"><i>Frumvarp til laga.</i></a><br>
<br>
<small><b>Tóku gildi 1. júlí 2022.</b> <em>EES-samningurinn:</em> IX. viðauki reglugerð <a href="/lagasafn/pdf/154c/i32013R0345.pdf">345/2013</a>, <a href="/lagasafn/pdf/154c/i32013R0346.pdf">346/2013</a>, <a href="/lagasafn/pdf/154c/i32017R1991.pdf">2017/1991</a>.  <em>Breytt með: </em>
<a href="/altext/stjt/2023.064.html">L. 64/2023</a> (tóku gildi 1. sept. 2023 nema 12. gr. sem tók gildi 8. júlí 2023; <em>EES-samningurinn:</em> IX. viðauki reglugerð <a href="/lagasafn/pdf/154c/i32019R1156.pdf">2019/1156</a>). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>fjármála- og efnahagsráðherra</b> eða <b>fjármála- og efnahagsráðuneyti</b> sem fer með lög þessi. <a href="2022006.html">Upplýsingar um málefnasvið ráðuneyta skv. forsetaúrskurði.</a><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b> <em>Markmið.</em><br>
<IMG SRC="hk.jpg" HEIGHT=11 WIDTH=11 alt="" id="G1M1"> Markmið laga þessara er að kveða á um skilyrði fyrir notkun á heitunum EuVECA við markaðssetningu á evrópskum áhættufjármagnssjóðum og EuSEF við markaðssetningu á evrópskum félagslegum framtakssjóðum.<br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b> <em>Lögfesting.</em><br>
<IMG SRC="hk.jpg" HEIGHT=11 WIDTH=11 alt="" id="G2M1"> Ákvæði reglugerðar Evrópuþingsins og ráðsins (ESB) nr. <a href="/lagasafn/pdf/154c/i32013R0345.pdf">345/2013</a> frá 17. apríl 2013 um evrópska áhættufjármagnssjóði, sem er birt í EES-viðbæti við Stjórnartíðindi Evrópusambandsins nr. 26 frá 23. apríl 2020, bls. 1&ndash;17, skulu hafa lagagildi hér á landi með þeim aðlögunum sem leiðir af ákvörðun sameiginlegu EES-nefndarinnar nr. <a href="/lagasafn/pdf/154c/i064-2018.pdf">64/2018</a> frá 23. mars 2018, sem er birt í EES-viðbæti við Stjórnartíðindi Evrópusambandsins nr. 6 frá 30. janúar 2020, bls. 51&ndash;52, sbr. einnig bókun 1 um altæka aðlögun við samninginn um Evrópska efnahagssvæðið, sbr. <a href="1993002.html">lög um Evrópska efnahagssvæðið, nr. 2/1993</a>, þar sem bókunin er lögfest, [með þeim breytingum sem leiðir af 15. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32019R1156.pdf">2019/1156</a> frá 20. júní 2019 um að auðvelda dreifingu sjóða um sameiginlega fjárfestingu yfir landamæri og um breytingu á reglugerðum (ESB) nr. 345/2013, (ESB) nr. 346/2013 og (ESB) nr. 1286/2014, sem er birt í EES-viðbæti við Stjórnartíðindi Evrópusambandsins nr. 78 frá 9. desember 2021, bls. 163&ndash;174, með þeim aðlögunum sem leiðir af ákvörðun sameiginlegu EES-nefndarinnar nr. 53/2021 frá 5. febrúar 2021, sem birt var með auglýsingu nr. <a href="/lagasafn/pdf/154c/iC008-2023.pdf">8/2023</a> í C-deild Stjórnartíðinda, dags. 1. mars 2023, sbr. einnig bókun 1 um altæka aðlögun við samninginn um Evrópska efnahagssvæðið, sbr. <a href="1993002.html">lög um Evrópska efnahagssvæðið, nr. 2/1993</a>, þar sem bókunin er lögfest].<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G2M2"> Ákvæði reglugerðar Evrópuþingsins og ráðsins (ESB) nr. <a href="/lagasafn/pdf/154c/i32013R0346.pdf">346/2013</a> frá 17. apríl 2013 um evrópska félagslega framtakssjóði, sem er birt í EES-viðbæti við Stjórnartíðindi Evrópusambandsins nr. 26 frá 23. apríl 2020, bls. 18&ndash;38, skulu hafa lagagildi hér á landi með þeim aðlögunum sem leiðir af ákvörðun sameiginlegu EES-nefndarinnar nr. <a href="/lagasafn/pdf/154c/i064-2018.pdf">64/2018</a> frá 23. mars 2018, sem er birt í EES-viðbæti við Stjórnartíðindi Evrópusambandsins nr. 6 frá 30. janúar 2020, bls. 51&ndash;52, sbr. einnig bókun 1 um altæka aðlögun við samninginn um Evrópska efnahagssvæðið, sbr. <a href="1993002.html">lög um Evrópska efnahagssvæðið, nr. 2/1993</a>, þar sem bókunin er lögfest, [með þeim breytingum sem leiðir af 16. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32019R1156.pdf">2019/1156</a> frá 20. júní 2019 um að auðvelda dreifingu sjóða um sameiginlega fjárfestingu yfir landamæri og um breytingu á reglugerðum (ESB) nr. 345/2013, (ESB) nr. 346/2013 og (ESB) nr. 1286/2014, sem er birt í EES-viðbæti við Stjórnartíðindi Evrópusambandsins nr. 78 frá 9. desember 2021, bls. 163&ndash;174, með þeim aðlögunum sem leiðir af ákvörðun sameiginlegu EES-nefndarinnar nr. 53/2021 frá 5. febrúar 2021, sem birt var með auglýsingu nr. <a href="/lagasafn/pdf/154c/iC008-2023.pdf">8/2023</a> í C-deild Stjórnartíðinda, dags. 1. mars 2023, sbr. einnig bókun 1 um altæka aðlögun við samninginn um Evrópska efnahagssvæðið, sbr. <a href="1993002.html">lög um Evrópska efnahagssvæðið, nr. 2/1993</a>, þar sem bókunin er lögfest].<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G2M3"> Ákvæði reglugerðar Evrópuþingsins og ráðsins (ESB) <a href="/lagasafn/pdf/154c/i32017R1991.pdf">2017/1991</a> frá 25. október 2017 um breytingu á reglugerð (ESB) nr. <a href="/lagasafn/pdf/154c/i32013R0345.pdf">345/2013</a> um evrópska áhættufjármagnssjóði og reglugerð (ESB) nr. <a href="/lagasafn/pdf/154c/i32013R0346.pdf">346/2013</a> um evrópska félagslega framtakssjóði, sem er birt í EES-viðbæti við Stjórnartíðindi Evrópusambandsins nr. 7 frá 28. janúar 2021, bls. 675&ndash;692, skulu hafa lagagildi hér á landi með þeim aðlögunum sem leiðir af ákvörðun sameiginlegu EES-nefndarinnar nr. <a href="/lagasafn/pdf/154c/i214-2020.pdf">214/2020</a> frá 11. desember 2020, sbr. einnig bókun 1 um altæka aðlögun við samninginn um Evrópska efnahagssvæðið, sbr. lög um Evrópska efnahagssvæðið þar sem bókunin er lögfest.<br>
<IMG SRC="hk.jpg" HEIGHT=11 WIDTH=11 alt="" id="G2M4"> [Ákvæði reglugerðar Evrópuþingsins og ráðsins (ESB) <a href="/lagasafn/pdf/154c/i32019R1156.pdf">2019/1156</a> sem lögfest er með <a href="2020045.html#G2a">2. gr. a laga um rekstraraðila sérhæfðra sjóða, nr. 45/2020</a>, gilda um evrópska áhættufjármagnssjóði og evrópska félagslega framtakssjóði og rekstraraðila sjóðanna.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2023.064.html">L. 64/2023, 28. gr.</a> </small></i><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b> <em>Synjun skráningar.</em><br>
<IMG SRC="hk.jpg" HEIGHT=11 WIDTH=11 alt="" id="G3M1"> Ákvörðun Fjármálaeftirlitsins um synjun skráningar rekstraraðila, sbr. 14. gr. reglugerðar (ESB) nr. <a href="/lagasafn/pdf/154c/i32013R0345.pdf">345/2013</a> eða 15. gr. reglugerðar (ESB) nr. <a href="/lagasafn/pdf/154c/i32013R0346.pdf">346/2013</a>, eða sjóðs, sbr. 14. gr. a reglugerðar (ESB) nr. <a href="/lagasafn/pdf/154c/i32013R0345.pdf">345/2013</a> eða 15. gr. a reglugerðar (ESB) nr. <a href="/lagasafn/pdf/154c/i32013R0346.pdf">346/2013</a>, allt eftir því sem við á, skal tilkynnt viðkomandi rekstraraðila eigi síðar en tveimur mánuðum eftir móttöku nauðsynlegra upplýsinga. Synjun Fjármálaeftirlitsins á skráningu skal rökstudd.<br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b> <em>Eftirlit og upplýsingagjöf.</em><br>
<IMG SRC="hk.jpg" HEIGHT=11 WIDTH=11 alt="" id="G4M1"> Fjármálaeftirlitið og Eftirlitsstofnun EFTA annast eftirlit samkvæmt lögum þessum í samræmi við samninginn um Evrópska efnahagssvæðið, sbr. lög um Evrópska efnahagssvæðið, og samning milli EFTA-ríkjanna um stofnun eftirlitsstofnunar og dómstóls.<br>
<IMG SRC="hk.jpg" HEIGHT=11 WIDTH=11 alt="" id="G4M2"> Um eftirlitið og um upplýsingagjöf innlendra aðila, bæði til Evrópsku verðbréfamarkaðseftirlitsstofnunarinnar og stofnana innan Evrópska efnahagssvæðisins, gilda ákvæði laga þessara, ákvæði reglugerðar (ESB) nr. <a href="/lagasafn/pdf/154c/i32013R0345.pdf">345/2013</a> um evrópska áhættufjármagnssjóði og reglugerðar (ESB) nr. <a href="/lagasafn/pdf/154c/i32013R0346.pdf">346/2013</a> um evrópska félagslega framtakssjóði, eftir því sem við á, laga um evrópskt eftirlitskerfi á fjármálamarkaði og laga um opinbert eftirlit með fjármálastarfsemi. Fjármálaeftirlitinu er heimilt að beita ákvæðum þessara laga við framkvæmd eftirlits og vegna samvinnu við Eftirlitsstofnun EFTA og Evrópsku verðbréfamarkaðseftirlitsstofnunina samkvæmt lögum þessum.<br>
<IMG SRC="hk.jpg" HEIGHT=11 WIDTH=11 alt="" id="G4M3"> Seðlabanki Íslands er lögbært yfirvald hér á landi í skilningi reglugerðar (ESB) nr. <a href="/lagasafn/pdf/154c/i32013R0345.pdf">345/2013</a> og reglugerðar (ESB) nr. <a href="/lagasafn/pdf/154c/i32013R0346.pdf">346/2013</a>.<br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b> <em>Eftirlitsheimildir.</em><br>
<IMG SRC="hk.jpg" HEIGHT=11 WIDTH=11 alt="" id="G5M1"> Fjármálaeftirlitinu er heimilt að grípa til eftirfarandi ráðstafana til þess að tryggja að farið sé að lögum þessum:
<br>&nbsp;&nbsp;&nbsp;<span id="G5M1L1">1.</span> Krefjast aðgangs að, afhendingar á eða afrits af öllum gögnum á því formi sem það telur nauðsynlegt til að sinna eftirliti sínu.<br>&nbsp;&nbsp;&nbsp;<span id="G5M1L2">2.</span> Krefja rekstraraðila sjóða samkvæmt lögum þessum um allar upplýsingar án tafar á því formi sem það telur nauðsynlegt til að sinna eftirliti sínu.<br>&nbsp;&nbsp;&nbsp;<span id="G5M1L3">3.</span> Krefja einstaklinga og lögaðila um allar upplýsingar sem tengjast starfsemi sjóða eða rekstraraðila sjóða samkvæmt lögum þessum.<br>&nbsp;&nbsp;&nbsp;<span id="G5M1L4">4.</span> Framkvæma vettvangsathuganir og vettvangsrannsóknir með fyrirframtilkynningu eða án tilkynningar.<br>&nbsp;&nbsp;&nbsp;<span id="G5M1L5">5.</span> Krefjast þess að rekstraraðilar sjóða samkvæmt lögum þessum fari að ákvæðum laganna og láti af háttsemi sem er andstæð ákvæðum þeirra.<br>
<IMG SRC="hk.jpg" HEIGHT=11 WIDTH=11 alt="" id="G5M2"> Lagaákvæði um þagnarskyldu takmarka ekki skyldu til þess að veita upplýsingar og aðgang að gögnum. Þetta gildir þó ekki um upplýsingar sem lögmaður öðlast við athugun á lagalegri stöðu skjólstæðings í tengslum við dómsmál, þ.m.t. þegar hann veitir ráðgjöf um hvort höfða eigi mál eða hvernig komast megi hjá málarekstri, eða um upplýsingar sem hann öðlast fyrir dómsmál, á meðan á því stendur eða eftir lok þess ef upplýsingarnar hafa bein tengsl við málið.<br>
<IMG SRC="hk.jpg" HEIGHT=11 WIDTH=11 alt="" id="G5M3"> Liggi fyrir rökstuddur grunur um að brotið hafi verið gegn lögum þessum, reglugerðum eða reglum sem settar eru samkvæmt þeim er Fjármálaeftirlitinu heimilt, að uppfylltum ákvæðum laga um meðferð sakamála, eftir því sem við getur átt, að:
<br>&nbsp;&nbsp;&nbsp;<span id="G5M3L1">1.</span> Krefjast kyrrsetningar eigna og haldlagningar muna.<br>&nbsp;&nbsp;&nbsp;<span id="G5M3L2">2.</span> Krefjast þess fyrir dómi að fá aðgang að fyrirliggjandi gögnum og upplýsingum um símtöl eða önnur fjarskipti við tiltekinn síma eða fjarskiptatæki í vörslu fjarskiptafyrirtækja þegar slíkar upplýsingar geta haft þýðingu við rannsókn á brotum á lögum þessum. Fjarskiptafyrirtæki er skylt að afhenda Fjármálaeftirlitinu upplýsingar skv. 1. málsl. án úrskurðar dómara ef samþykki umráðamanns og eiginlegs notanda síma eða fjarskiptatækis liggur fyrir.<br>&nbsp;&nbsp;&nbsp;<span id="G5M3L3">3.</span> Krefjast þess að fá aðgang að fyrirliggjandi gögnum og upplýsingum um símtöl eða önnur fjarskipti við tiltekinn síma eða fjarskiptatæki í vörslu sjóðs samkvæmt lögum þessum, rekstraraðila, vörsluaðila eða annarra aðila sem falla undir lög þessi.<br>
<IMG SRC="hk.jpg" HEIGHT=11 WIDTH=11 alt="" id="G5M4"> Um lok kyrrsetningar fer almennt skv. 3. mgr. <a href="2008088.html#G88">88. gr. laga um meðferð sakamála, nr. 88/2008</a>. Kyrrsetning fellur einnig niður ef athugun Fjármálaeftirlitsins lýkur án þess að stjórnsýsluviðurlögum sé beitt eða mál kært til lögreglu. Gerðarþoli á þá heimtingu á að felldar verði úr gildi þær ráðstafanir sem gerðar hafa verið til tryggingar kyrrsetningunni. Kyrrsetning fellur á sama hátt niður ef gerðarþoli innir af hendi þær greiðslur sem kyrrsetning á að tryggja.<br>
<IMG SRC="hk.jpg" HEIGHT=11 WIDTH=11 alt="" id="G5M5"> Í þeim tilvikum sem kveðið er á um í 1. mgr. 21. gr. reglugerðar (ESB) nr. <a href="/lagasafn/pdf/154c/i32013R0345.pdf">345/2013</a> og 1. mgr. 22. gr. reglugerðar (ESB) nr. <a href="/lagasafn/pdf/154c/i32013R0346.pdf">346/2013</a> er Fjármálaeftirlitinu skylt, eins og við á, að:
<br>&nbsp;&nbsp;&nbsp;<span id="G5M5L1">a.</span> grípa til ráðstafana til þess að tryggja að rekstraraðili fari að 5. og 6. gr., a- og b-lið 7. gr., 12.&ndash;14. gr. og 14. gr. a reglugerðar (ESB) nr. <a href="/lagasafn/pdf/154c/i32013R0345.pdf">345/2013</a> um evrópska áhættufjármagnssjóði og 5. og 6. gr., a- og b-lið 7. gr., 13.&ndash;15. gr. og 15. gr. a reglugerðar (ESB) nr. <a href="/lagasafn/pdf/154c/i32013R0346.pdf">346/2013</a> um evrópska félagslega framtakssjóði, og/eða<br>&nbsp;&nbsp;&nbsp;<span id="G5M5L2">b.</span> banna rekstraraðila viðurkennds áhættufjármagnssjóðs notkun á heitinu EuVECA og rekstraraðila viðurkennds félagslegs framtakssjóðs notkun á heitinu EuSEF og afskrá rekstraraðilann og/eða viðkomandi sjóð.<br>
<IMG SRC="hk.jpg" HEIGHT=11 WIDTH=11 alt="" id="G5M6"> Ef rekstraraðili evrópsks áhættufjármagnssjóðs eða evrópsks félagslegs framtakssjóðs með staðfestu í öðru ríki innan Evrópska efnahagssvæðisins heldur áfram háttsemi sem sýnilega brýtur gegn lögum þessum eða reglum settum með stoð í þeim, þrátt fyrir ráðstafanir lögbærs yfirvalds í heimaríki rekstraraðilans eða vegna þess að lögbæra yfirvaldið aðhefst ekki innan sanngjarns tímafrests, getur Fjármálaeftirlitið gripið til viðeigandi ráðstafana til verndar fjárfestum, þar á meðal komið í veg fyrir að rekstraraðilinn geti stundað frekari markaðssetningu hluta eða hlutdeildarskírteina sjóða í rekstri hans hér á landi. Fjármálaeftirlitið skal fyrir fram tilkynna lögbæru yfirvaldi heimaríkis rekstraraðila um slíkar ráðstafanir og Eftirlitsstofnun EFTA og Evrópsku verðbréfamarkaðseftirlitsstofnuninni tafarlaust. Fjármálaeftirlitinu er heimilt að vísa málinu til Eftirlitsstofnunar EFTA sem getur gripið til ráðstafana í samræmi við 19. gr. reglugerðar (ESB) nr. 1095/2010, sbr. lög um evrópskt eftirlitskerfi á fjármálamarkaði.<br>
<IMG SRC="hk.jpg" HEIGHT=11 WIDTH=11 alt="" id="G5M7"> Til viðbótar 1.&ndash;6. mgr. gilda eftirlits- og valdheimildir lögbærra yfirvalda samkvæmt lögum um rekstraraðila sérhæfðra sjóða um rekstraraðila viðurkenndra áhættufjármagnssjóða og rekstraraðila viðurkenndra félagslegra framtakssjóða sem eru starfsleyfis- eða skráningarskyldir samkvæmt þeim lögum, þar á meðal að því er varðar viðurlagaheimildir.<br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b> <em>Aðfararhæfi ákvarðana Eftirlitsstofnunar EFTA og dóma EFTA-dómstólsins.</em><br>
<IMG SRC="hk.jpg" HEIGHT=11 WIDTH=11 alt="" id="G6M1"> Ákvarðanir Eftirlitsstofnunar EFTA samkvæmt lögum þessum eru aðfararhæfar, sem og dómar og úrskurðir EFTA-dómstólsins.<br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b> <em>Úrbótakrafa vegna brots.</em><br>
<IMG SRC="hk.jpg" HEIGHT=11 WIDTH=11 alt="" id="G7M1"> Komi í ljós að ákvæðum laga þessara eða stjórnvaldsfyrirmæla settra með stoð í þeim sé ekki fylgt skal Fjármálaeftirlitið krefjast þess að úr sé bætt innan hæfilegs frests.<br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b> <em>Stjórnvaldssektir.</em><br>
<IMG SRC="hk.jpg" HEIGHT=11 WIDTH=11 alt="" id="G8M1"> Fjármálaeftirlitið getur lagt stjórnvaldssektir á hvern þann lögaðila eða einstakling sem brýtur gegn eftirtöldum ákvæðum reglugerðar Evrópuþingsins og ráðsins (ESB) nr. <a href="/lagasafn/pdf/154c/i32013R0345.pdf">345/2013</a> og stjórnvaldsfyrirmælum settum á grundvelli þeirra:
<br>&nbsp;&nbsp;&nbsp;<span id="G8M1L1">1.</span> III. lið b-liðar 1. mgr. 3. gr. um notkun á heitinu EuVECA við markaðssetningu á áhættufjármagnssjóði innan Evrópska efnahagssvæðisins án þess að til sjóðsins sé stofnað innan svæðisins.<br>&nbsp;&nbsp;&nbsp;<span id="G8M1L2">2.</span> 4. gr. um notkun á heitinu EuVECA við markaðssetningu á viðurkenndum áhættufjármagnssjóði innan Evrópska efnahagssvæðisins án þess að uppfylla skilyrði þar um.<br>&nbsp;&nbsp;&nbsp;<span id="G8M1L3">[3.</span> 4. gr. a um skilyrði formarkaðssetningar.]<sup style="font-size:60%">1)</sup><br>&nbsp;&nbsp;&nbsp;<span id="G8M1L4">[4.</span>]<sup style="font-size:60%">1)</sup> 5. gr. um fjárfestingarheimildir.<br>&nbsp;&nbsp;&nbsp;<span id="G8M1L5">[5.</span>]<sup style="font-size:60%">1)</sup> 6. gr. um markaðssetningu gagnvart hæfum fjárfestum.<br>&nbsp;&nbsp;&nbsp;<span id="G8M1L6">[6.</span>]<sup style="font-size:60%">1)</sup> 7. gr. um trúnaðarskyldu rekstraraðila.<br>&nbsp;&nbsp;&nbsp;<span id="G8M1L7">[7.</span>]<sup style="font-size:60%">1)</sup> 8. gr. um útvistun á starfsemi rekstraraðila.<br>&nbsp;&nbsp;&nbsp;<span id="G8M1L8">[8.</span>]<sup style="font-size:60%">1)</sup> 9. gr. um hagsmunaárekstra.<br>&nbsp;&nbsp;&nbsp;<span id="G8M1L9">[9.</span>]<sup style="font-size:60%">1)</sup> 10. gr. um eiginfjárgrunn.<br>&nbsp;&nbsp;&nbsp;<span id="G8M1L10">[10.</span>]<sup style="font-size:60%">1)</sup> 11. gr. um framkvæmd verðmats.<br>&nbsp;&nbsp;&nbsp;<span id="G8M1L11">[11.</span>]<sup style="font-size:60%">1)</sup> 12. gr. vegna ítrekaðra brota á reglum um gerð og birtingu ársskýrslu og endurskoðun á sjóðnum.<br>&nbsp;&nbsp;&nbsp;<span id="G8M1L12">[12.</span>]<sup style="font-size:60%">1)</sup> 13. gr. vegna ítrekaðra brota á reglum um upplýsingagjöf til fjárfesta.<br>&nbsp;&nbsp;&nbsp;<span id="G8M1L13">[13.</span>]<sup style="font-size:60%">1)</sup> 1. mgr. 14. gr. um starfsemi án skráningar rekstraraðila.<br>&nbsp;&nbsp;&nbsp;<span id="G8M1L14">[14.</span>]<sup style="font-size:60%">1)</sup> 1. mgr. 14. gr. a um starfsemi án skráningar sjóðs.<br>&nbsp;&nbsp;&nbsp;<span id="G8M1L15">[15.</span>]<sup style="font-size:60%">1)</sup> 15. gr. um tilkynningarskyldu rekstraraðila.<br>&nbsp;&nbsp;&nbsp;<span id="G8M1L16">[16.</span>]<sup style="font-size:60%">1)</sup> 23. gr. um þagnarskyldu.<br>
<IMG SRC="hk.jpg" HEIGHT=11 WIDTH=11 alt="" id="G8M2"> Fjármálaeftirlitið getur lagt stjórnvaldssektir á hvern þann sem brýtur gegn eftirtöldum ákvæðum reglugerðar Evrópuþingsins og ráðsins (ESB) nr. <a href="/lagasafn/pdf/154c/i32013R0346.pdf">346/2013</a> og stjórnvaldsfyrirmælum settum á grundvelli þeirra:
<br>&nbsp;&nbsp;&nbsp;<span id="G8M2L1">1.</span> III. lið b-liðar 1. mgr. 3. gr. um notkun á heitinu EuSEF við markaðssetningu á félagslegum framtakssjóði innan Evrópska efnahagssvæðisins án þess að til sjóðsins sé stofnað innan svæðisins.<br>&nbsp;&nbsp;&nbsp;<span id="G8M2L2">2.</span> 4. gr. um notkun á heitinu EuSEF við markaðssetningu á viðurkenndum félagslegum framtakssjóði innan Evrópska efnahagssvæðisins án þess að uppfylla skilyrði þar um.<br>&nbsp;&nbsp;&nbsp;<span id="G8M2L3">[3.</span> 4. gr. a um skilyrði formarkaðssetningar.]<sup style="font-size:60%">1)</sup><br>&nbsp;&nbsp;&nbsp;<span id="G8M2L4">[4.</span>]<sup style="font-size:60%">1)</sup> 5. gr. um fjárfestingarheimildir.<br>&nbsp;&nbsp;&nbsp;<span id="G8M2L5">[5.</span>]<sup style="font-size:60%">1)</sup> 6. gr. um markaðssetningu gagnvart hæfum fjárfestum.<br>&nbsp;&nbsp;&nbsp;<span id="G8M2L6">[6.</span>]<sup style="font-size:60%">1)</sup> 7. gr. um trúnaðarskyldu rekstraraðila.<br>&nbsp;&nbsp;&nbsp;<span id="G8M2L7">[7.</span>]<sup style="font-size:60%">1)</sup> 8. gr. um útvistun á starfsemi rekstraraðila.<br>&nbsp;&nbsp;&nbsp;<span id="G8M2L8">[8.</span>]<sup style="font-size:60%">1)</sup> 9. gr. um hagsmunaárekstra.<br>&nbsp;&nbsp;&nbsp;<span id="G8M2L9">[9.</span>]<sup style="font-size:60%">1)</sup> 10. gr. um mælingar.<br>&nbsp;&nbsp;&nbsp;<span id="G8M2L10">[10.</span>]<sup style="font-size:60%">1)</sup> 11. gr. um eiginfjárgrunn.<br>&nbsp;&nbsp;&nbsp;<span id="G8M2L11">[11.</span>]<sup style="font-size:60%">1)</sup> 12. gr. um framkvæmd verðmats.<br>&nbsp;&nbsp;&nbsp;<span id="G8M2L12">[12.</span>]<sup style="font-size:60%">1)</sup> 13. gr. vegna ítrekaðra brota á reglum um gerð og birtingu ársskýrslu og endurskoðun á sjóðnum.<br>&nbsp;&nbsp;&nbsp;<span id="G8M2L13">[13.</span>]<sup style="font-size:60%">1)</sup> 14. gr. vegna ítrekaðra brota á reglum um upplýsingagjöf til fjárfesta.<br>&nbsp;&nbsp;&nbsp;<span id="G8M2L14">[14.</span>]<sup style="font-size:60%">1)</sup> 1. mgr. 15. gr. um starfsemi án skráningar rekstraraðila.<br>&nbsp;&nbsp;&nbsp;<span id="G8M2L15">[15.</span>]<sup style="font-size:60%">1)</sup> 1. mgr. 15. gr. a um starfsemi án skráningar sjóðs.<br>&nbsp;&nbsp;&nbsp;<span id="G8M2L16">[16.</span>]<sup style="font-size:60%">1)</sup> 16. gr. um tilkynningarskyldu rekstraraðila.<br>&nbsp;&nbsp;&nbsp;<span id="G8M2L17">[17.</span>]<sup style="font-size:60%">1)</sup> 24. gr. um þagnarskyldu.<br>
<IMG SRC="hk.jpg" HEIGHT=11 WIDTH=11 alt="" id="G8M3"> [Fjármálaeftirlitið getur lagt stjórnvaldssektir á hvern þann sem brýtur gegn eftirtöldum ákvæðum reglugerðar Evrópuþingsins og ráðsins (ESB) <a href="/lagasafn/pdf/154c/i32019R1156.pdf">2019/1156</a> og stjórnvaldsfyrirmælum sem sett eru á grundvelli þeirra:
<br>&nbsp;&nbsp;&nbsp;<span id="G8M3L1">1.</span> 4. gr. um markaðsefni til fjárfesta og aðra kynningarstarfsemi.<br>&nbsp;&nbsp;&nbsp;<span id="G8M3L2">2.</span> 1. og 3. mgr. 7. gr. um fyrirframtilkynningu á markaðsefni.]<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G8M4"> Sektir sem lagðar eru á einstaklinga geta numið frá 100 þús. kr. til [800 millj. kr.]<sup style="font-size:60%">1)</sup> Sektir sem lagðar eru á lögaðila geta numið frá 500 þús. kr. til 800 millj. kr., en geta þó verið hærri eða allt að 10% af heildarveltu samkvæmt síðasta samþykkta ársreikningi lögaðilans eða 10% af síðasta samþykkta samstæðureikningi ef lögaðili er hluti af samstæðu.<br>
<IMG SRC="hk.jpg" HEIGHT=11 WIDTH=11 alt="" id="G8M5"> Þrátt fyrir [4. mgr.]<sup style="font-size:60%">1)</sup> er heimilt að ákvarða einstaklingi eða lögaðila sem brýtur gegn lögum þessum eða stjórnvaldsfyrirmælum settum á grundvelli þeirra stjórnvaldssekt allt að tvöfaldri þeirri fjárhæð sem nemur fjárhagslegum ávinningi af broti.<br>
<IMG SRC="hk.jpg" HEIGHT=11 WIDTH=11 alt="" id="G8M6"> Ákvarðanir um stjórnvaldssektir eru aðfararhæfar. Sektir renna í ríkissjóð að frádregnum kostnaði við innheimtuna. Sé stjórnvaldssekt ekki greidd innan mánaðar frá ákvörðun Fjármálaeftirlitsins skal greiða dráttarvexti af fjárhæð sektarinnar. Um ákvörðun og útreikning dráttarvaxta fer eftir lögum um vexti og verðtryggingu.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2023.064.html">L. 64/2023, 29. gr.</a> </small></i><br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b> <em>Saknæmi.</em><br>
<IMG SRC="hk.jpg" HEIGHT=11 WIDTH=11 alt="" id="G9M1"> Stjórnsýsluviðurlögum verður beitt óháð því hvort lögbrot eru framin af ásetningi eða gáleysi.<br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b> <em>Ákvörðun stjórnsýsluviðurlaga og annarra ráðstafana.</em><br>
<IMG SRC="hk.jpg" HEIGHT=11 WIDTH=11 alt="" id="G10M1"> Við ákvörðun stjórnsýsluviðurlaga, þar á meðal um fjárhæð stjórnvaldssekta, og annarra ráðstafana vegna brots skal tekið tillit til allra atvika sem máli skipta, þ.m.t. eftirfarandi, eftir því sem við á:
<br>&nbsp;&nbsp;&nbsp;<span id="G10M1L1">a.</span> alvarleika brots og hvað brotið hefur staðið lengi yfir,<br>&nbsp;&nbsp;&nbsp;<span id="G10M1L2">b.</span> ábyrgðar hins brotlega,<br>&nbsp;&nbsp;&nbsp;<span id="G10M1L3">c.</span> fjárhagsstöðu hins brotlega, sér í lagi með hliðsjón af ársveltu lögaðila eða árstekjum einstaklings, <br>&nbsp;&nbsp;&nbsp;<span id="G10M1L4">d.</span> ávinnings hins brotlega af broti eða taps sem hann forðar með broti, þess tjóns sem brotið veldur þriðja aðila og, ef við á, hvers konar mögulegra kerfislegra áhrifa, að því marki sem unnt er að ákvarða það,<br>&nbsp;&nbsp;&nbsp;<span id="G10M1L5">e.</span> samstarfsvilja hins brotlega, <br>&nbsp;&nbsp;&nbsp;<span id="G10M1L6">f.</span> fyrri brota hins brotlega og hvort um ítrekað brot er að ræða og<br>&nbsp;&nbsp;&nbsp;<span id="G10M1L7">g.</span> ráðstafana sem hinn brotlegi grípur til eftir brotið til að koma í veg fyrir að brotið verði endurtekið. <br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>11. gr.</b> <em>Sátt.</em><br>
<IMG SRC="hk.jpg" HEIGHT=11 WIDTH=11 alt="" id="G11M1"> Hafi aðili gerst brotlegur við ákvæði laga þessara eða ákvarðanir Fjármálaeftirlitsins á grundvelli þeirra er Fjármálaeftirlitinu heimilt að ljúka málinu með sátt með samþykki málsaðila, enda sé ekki um að ræða meiri háttar brot sem refsiviðurlög liggja við. Sátt er bindandi fyrir málsaðila þegar hann hefur samþykkt og staðfest efni hennar með undirskrift sinni.<br>
<IMG SRC="hk.jpg" HEIGHT=11 WIDTH=11 alt="" id="G11M2"> Seðlabanki Íslands setur reglur um framkvæmd 1. mgr.<br>
<span id="G12"></span><IMG SRC="sk.jpg" HEIGHT=11 WIDTH=11 alt=""> <b>12. gr.</b> <em>Réttur grunaðs manns.</em><br>
<IMG SRC="hk.jpg" HEIGHT=11 WIDTH=11 alt="" id="G12M1"> Í máli sem beinist að einstaklingi og lokið getur með álagningu stjórnvaldssekta eða kæru til lögreglu hefur sá sem rökstuddur grunur leikur á að hafi gerst sekur um lögbrot rétt til að neita að svara spurningum eða afhenda gögn eða muni nema hægt sé að útiloka að það geti haft þýðingu fyrir ákvörðun um brot hans. Fjármálaeftirlitið skal leiðbeina hinum grunaða um þennan rétt.<br>
<span id="G13"></span><IMG SRC="sk.jpg" HEIGHT=11 WIDTH=11 alt=""> <b>13. gr.</b> <em>Frestur til að beita stjórnsýsluviðurlögum.</em><br>
<IMG SRC="hk.jpg" HEIGHT=11 WIDTH=11 alt="" id="G13M1"> Heimild Fjármálaeftirlitsins til að leggja á stjórnsýsluviðurlög samkvæmt lögum þessum fellur niður þegar fimm ár eru liðin frá því að háttsemi lauk.<br>
<IMG SRC="hk.jpg" HEIGHT=11 WIDTH=11 alt="" id="G13M2"> Frestur skv. 1. mgr. rofnar þegar Fjármálaeftirlitið tilkynnir aðila um upphaf rannsóknar á meintu broti. Rof frests hefur réttaráhrif gagnvart öllum sem staðið hafa að broti.<br>
<span id="G14"></span><IMG SRC="sk.jpg" HEIGHT=11 WIDTH=11 alt=""> <b>14. gr.</b> <em>Refsing við broti.</em><br>
<IMG SRC="hk.jpg" HEIGHT=11 WIDTH=11 alt="" id="G14M1"> Það varðar sektum eða fangelsi allt að tveimur árum, liggi þyngri refsing ekki við broti samkvæmt öðrum lögum, að brjóta gegn eftirfarandi ákvæðum reglugerðar (ESB) nr. <a href="/lagasafn/pdf/154c/i32013R0345.pdf">345/2013</a>:
<br>&nbsp;&nbsp;&nbsp;<span id="G14M1L1">1.</span> 5. gr. um fjárfestingarheimildir.<br>&nbsp;&nbsp;&nbsp;<span id="G14M1L2">2.</span> 6. gr. um markaðssetningu gagnvart hæfum fjárfestum.<br>&nbsp;&nbsp;&nbsp;<span id="G14M1L3">3.</span> 1. mgr. 14. gr. um starfsemi án skráningar rekstraraðila.<br>&nbsp;&nbsp;&nbsp;<span id="G14M1L4">4.</span> 1. mgr. 14. gr. a um starfsemi án skráningar sjóðs.<br>
<IMG SRC="hk.jpg" HEIGHT=11 WIDTH=11 alt="" id="G14M2"> Það varðar sektum eða fangelsi allt að tveimur árum, liggi þyngri refsing ekki við broti samkvæmt öðrum lögum, að brjóta gegn eftirfarandi ákvæðum reglugerðar (ESB) nr. <a href="/lagasafn/pdf/154c/i32013R0346.pdf">346/2013</a>:
<br>&nbsp;&nbsp;&nbsp;<span id="G14M2L1">1.</span> 5. gr. um fjárfestingarheimildir.<br>&nbsp;&nbsp;&nbsp;<span id="G14M2L2">2.</span> 6. gr. um markaðssetningu gagnvart hæfum fjárfestum.<br>&nbsp;&nbsp;&nbsp;<span id="G14M2L3">3.</span> 1. mgr. 15. gr. um starfsemi án skráningar rekstraraðila.<br>&nbsp;&nbsp;&nbsp;<span id="G14M2L4">4.</span> 1. mgr. 15. gr. a um starfsemi án skráningar sjóðs.<br>
<IMG SRC="hk.jpg" HEIGHT=11 WIDTH=11 alt="" id="G14M3"> Brot gegn lögum þessum varða refsingu óháð því hvort þau eru framin af ásetningi eða gáleysi.<br>
<IMG SRC="hk.jpg" HEIGHT=11 WIDTH=11 alt="" id="G14M4"> Heimilt er að gera upptækan með dómi beinan eða óbeinan hagnað sem hlotist hefur af broti gegn ákvæðum laga þessara sem varða sektum eða fangelsi.<br>
<IMG SRC="hk.jpg" HEIGHT=11 WIDTH=11 alt="" id="G14M5"> Tilraun til brots eða hlutdeild í brotum samkvæmt lögum þessum er refsiverð eftir því sem segir í almennum hegningarlögum.<br>
<IMG SRC="hk.jpg" HEIGHT=11 WIDTH=11 alt="" id="G14M6"> Gera má lögaðila sekt fyrir brot á lögum þessum og reglum settum á grundvelli þeirra óháð því hvort sök verði sönnuð á tiltekinn fyrirsvarsmann lögaðilans, starfsmann hans eða annan aðila sem starfar á hans vegum. Hafi fyrirsvarsmaður lögaðilans, starfsmaður hans eða annar á hans vegum með saknæmum hætti brotið gegn lögum þessum eða reglum settum á grundvelli þeirra í starfsemi lögaðilans má gera honum refsingu, auk þess að gera lögaðilanum sekt.<br>
<span id="G15"></span><IMG SRC="sk.jpg" HEIGHT=11 WIDTH=11 alt=""> <b>15. gr.</b> <em>Kæra til lögreglu.</em><br>
<IMG SRC="hk.jpg" HEIGHT=11 WIDTH=11 alt="" id="G15M1"> Brot gegn lögum þessum sæta aðeins rannsókn lögreglu að undangenginni kæru Fjármálaeftirlitsins.<br>
<IMG SRC="hk.jpg" HEIGHT=11 WIDTH=11 alt="" id="G15M2"> Varði meint brot á lögum þessum bæði stjórnsýsluviðurlögum og refsingu metur Fjármálaeftirlitið hvort mál skuli kært til lögreglu eða því lokið með stjórnvaldsákvörðun hjá því. Ef brot er meiri háttar ber Fjármálaeftirlitinu að vísa því til lögreglu. Brot telst meiri háttar ef það lýtur að verulegum fjárhæðum, ef verknaður er framinn með sérstaklega vítaverðum hætti eða við aðstæður sem auka mjög á saknæmi brotsins. Jafnframt getur Fjármálaeftirlitið á hvaða stigi rannsóknar sem er vísað máli vegna brota á lögum þessum til rannsóknar lögreglu. Gæta skal samræmis við úrlausn sambærilegra mála.<br>
<IMG SRC="hk.jpg" HEIGHT=11 WIDTH=11 alt="" id="G15M3"> Með kæru Fjármálaeftirlitsins skulu fylgja afrit þeirra gagna sem grunur um brot styðst við. Ákvæði IV.&ndash;VII. kafla <a href="1993037.html">stjórnsýslulaga, nr. 37/1993</a>, gilda ekki um ákvörðun Fjármálaeftirlitsins um að kæra mál til lögreglu.<br>
<IMG SRC="hk.jpg" HEIGHT=11 WIDTH=11 alt="" id="G15M4"> Fjármálaeftirlitinu er heimilt að láta lögreglu og ákæruvaldi í té upplýsingar og gögn sem það hefur aflað og tengjast þeim brotum sem tilgreind eru í 2. mgr. Fjármálaeftirlitinu er heimilt að taka þátt í aðgerðum lögreglu sem varða rannsókn þeirra brota sem tilgreind eru í 2. mgr.<br>
<IMG SRC="hk.jpg" HEIGHT=11 WIDTH=11 alt="" id="G15M5"> Lögreglu og ákæruvaldi er heimilt að láta Fjármálaeftirlitinu í té upplýsingar og gögn sem hefur verið aflað og tengjast þeim brotum sem tilgreind eru í 2. mgr. Lögreglu er heimilt að taka þátt í aðgerðum Fjármálaeftirlitsins sem varða rannsókn þeirra brota sem tilgreind eru í 2. mgr.<br>
<IMG SRC="hk.jpg" HEIGHT=11 WIDTH=11 alt="" id="G15M6"> Telji ákærandi að ekki séu efni til málshöfðunar vegna meintrar refsiverðrar háttsemi sem jafnframt varðar stjórnsýsluviðurlögum getur hann sent eða endursent málið til Fjármálaeftirlitsins til meðferðar og ákvörðunar.<br>
<span id="G16"></span><IMG SRC="sk.jpg" HEIGHT=11 WIDTH=11 alt=""> <b>16. gr.</b> <em>Stjórnvaldsfyrirmæli.</em><br>
<IMG SRC="hk.jpg" HEIGHT=11 WIDTH=11 alt="" id="G16M1"> Ráðherra setur reglugerð<sup style="font-size:60%">1)</sup> um nánari framkvæmd reglugerðar (ESB) nr. <a href="/lagasafn/pdf/154c/i32013R0345.pdf">345/2013</a> um þau atriði sem koma fram í 5. mgr. 9. gr. hennar um tegundir hagsmunaárekstra og ráðstafanir sem rekstraraðilar samkvæmt lögum þessum skulu grípa til við að greina hagsmunaárekstra, koma í veg fyrir, stýra, vakta og birta upplýsingar um þá.<br>
<IMG SRC="hk.jpg" HEIGHT=11 WIDTH=11 alt="" id="G16M2"> Ráðherra setur reglugerð<sup style="font-size:60%">1)</sup> um nánari framkvæmd reglugerðar (ESB) nr. <a href="/lagasafn/pdf/154c/i32013R0346.pdf">346/2013</a> um þau atriði sem koma fram í eftirfarandi greinum hennar:
<br>&nbsp;&nbsp;&nbsp;<span id="G16M2L1">1.</span> 2. mgr. 3. gr. um tegundir vöru eða þjónustu og aðferðir við framleiðslu á vöru eða þjónustu sem eru lýsandi fyrir félagslegt markmið.<br>&nbsp;&nbsp;&nbsp;<span id="G16M2L2">2.</span> 5. mgr. 9. gr. um tegundir hagsmunaárekstra og ráðstafanir sem rekstraraðilar samkvæmt lögum þessum skulu grípa til við að greina hagsmunaárekstra, koma í veg fyrir, stýra, vakta og birta upplýsingar um þá.<br>&nbsp;&nbsp;&nbsp;<span id="G16M2L3">3.</span> 10. gr. um aðferðir fyrir rekstraraðila viðurkenndra félagslegra framtakssjóða til að meta að hvaða marki fjárfestingarhæf fyrirtæki sem sjóðirnir fjárfesta í ná fram jákvæðu félagslegu áhrifunum sem þeir eru skuldbundnir til að ná.<br>&nbsp;&nbsp;&nbsp;<span id="G16M2L4">4.</span> 14. gr. um upplýsingar skv. c&ndash;f-lið og l-lið 1. mgr. sömu greinar og hvernig þær skuli settar fram með samræmdum hætti.<br>
<IMG SRC="hk.jpg" HEIGHT=11 WIDTH=11 alt="" id="G16M3"> Seðlabanki Íslands setur reglur um nánari framkvæmd reglugerðar (ESB) nr. <a href="/lagasafn/pdf/154c/i32013R0345.pdf">345/2013</a> um þau atriði sem koma fram í eftirfarandi greinum hennar:
<br>&nbsp;&nbsp;&nbsp;<span id="G16M3L1">1.</span> 14. gr. um upplýsingar sem veita ber í umsókn um skráningu, eyðublöð, form og málsmeðferð fyrir veitingu upplýsinga og skilyrði skráningar.<br>&nbsp;&nbsp;&nbsp;<span id="G16M3L2">2.</span> 14. gr. a um upplýsingar sem veita ber í umsókn um skráningu, eyðublöð, form og málsmeðferð fyrir veitingu upplýsinga.<br>&nbsp;&nbsp;&nbsp;<span id="G16M3L3">3.</span> 16. gr. um hvernig haga skuli tilkynningum um nýja skráningu rekstraraðila, á nýjum sjóði eða nýju aðildarríki þar sem rekstraraðili hyggst markaðssetja sjóð.<sup style="font-size:60%">2)</sup><br>&nbsp;&nbsp;&nbsp;<span id="G16M3L4">4.</span> 16. gr. a um upplýsingar sem veita ber Evrópsku verðbréfamarkaðseftirlitsstofnuninni og eyðublöð, form og málsmeðferð fyrir veitingu upplýsinganna.<br>
<IMG SRC="hk.jpg" HEIGHT=11 WIDTH=11 alt="" id="G16M4"> Seðlabanki Íslands setur reglur um nánari framkvæmd reglugerðar (ESB) nr. <a href="/lagasafn/pdf/154c/i32013R0346.pdf">346/2013</a> um þau atriði sem koma fram í eftirfarandi greinum hennar:
<br>&nbsp;&nbsp;&nbsp;<span id="G16M4L1">1.</span> 15. gr. um upplýsingar sem veita ber í umsókn um skráningu, eyðublöð, form og málsmeðferð fyrir veitingu upplýsinga og skilyrði skráningar.<br>&nbsp;&nbsp;&nbsp;<span id="G16M4L2">2.</span> 15. gr. a um upplýsingar sem veita ber í umsókn um skráningu, eyðublöð, form og málsmeðferð fyrir veitingu upplýsinga.<br>&nbsp;&nbsp;&nbsp;<span id="G16M4L3">3.</span> 17. gr. um hvernig haga skuli tilkynningum um nýja skráningu rekstraraðila, á nýjum sjóði eða nýju aðildarríki þar sem rekstraraðili hyggst markaðssetja sjóð.<sup style="font-size:60%">3)</sup><br>&nbsp;&nbsp;&nbsp;<span id="G16M4L4">4.</span> 17. gr. a um upplýsingar sem veita ber Evrópsku verðbréfamarkaðseftirlitsstofnuninni og eyðublöð, form og málsmeðferð fyrir veitingu upplýsinganna.<br>
<IMG SRC="hk.jpg" HEIGHT=11 WIDTH=11 alt="" id="G16M5"> Seðlabanka Íslands er heimilt að setja reglur um lok mála vegna brota gegn lögum þessum með sátt, sbr. 11. gr.<br>
<IMG SRC="hk.jpg" HEIGHT=11 WIDTH=11 alt="" id="G16M6"> [Seðlabanki Íslands setur reglur<sup style="font-size:60%">4)</sup> um nánari framkvæmd reglugerðar Evrópuþingsins og ráðsins (ESB) <a href="/lagasafn/pdf/154c/i32019R1156.pdf">2019/1156</a> um þau atriði sem koma fram í eftirfarandi greinum hennar:
<br>&nbsp;&nbsp;&nbsp;<span id="G16M6L1">1.</span> 5. gr. um eyðublöð, form og málsmeðferð fyrir birtingu og tilkynningar um ákvæði landslaga varðandi markaðssetningarkröfur.<br>&nbsp;&nbsp;&nbsp;<span id="G16M6L2">2.</span> 10. gr. um eyðublöð, form og málsmeðferð fyrir birtingu og tilkynningar um ákvæði landslaga að því er varðar gjöld og þóknanir.<br>&nbsp;&nbsp;&nbsp;<span id="G16M6L3">3.</span> 13. gr. um upplýsingar sem skal miðla, auk eyðublaða, forma og málsmeðferðar sem nota skal við miðlun upplýsinga af hálfu lögbærs yfirvalds til Evrópsku verðbréfamarkaðseftirlitsstofnunarinnar og tæknilegra ráðstafana sem nauðsynlegar eru fyrir virkni tilkynningagáttar.]<sup style="font-size:60%">5)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/843-2022">Rg. 843/2022</a>. <sup style="font-size:60%">2)</sup><!a href="ekkitil/ekkitil.html?REGL/2022773">Rgl. 773/2022</a>. <sup style="font-size:60%">3)</sup><!a href="ekkitil/ekkitil.html?REGL/2022774">Rgl. 774/2022</a>. <sup style="font-size:60%">4)</sup><a href="https://www.reglugerd.is/reglugerdir/allar/nr/1126-2023">Rg. 1126/2023</a>. <sup style="font-size:60%">5)</sup><a href="/altext/stjt/2023.064.html">L. 64/2023, 30. gr.</a> </small></i><br>
<span id="G17"></span><IMG SRC="sk.jpg" HEIGHT=11 WIDTH=11 alt=""> <b>17. gr.</b> <em>Aðlaganir og vísanir.</em><br>
<IMG SRC="hk.jpg" HEIGHT=11 WIDTH=11 alt="" id="G17M1"> Ákvæði 2.&ndash;6. mgr. 10. gr. og b-liðar 1. mgr. 13. gr. reglugerðar (ESB) <a href="/lagasafn/pdf/154c/i32013R0345.pdf">345/2013</a>, eins og henni var breytt með reglugerð (ESB) <a href="/lagasafn/pdf/154c/i32017R1991.pdf">2017/1991</a>, gilda ekki um rekstraraðila viðurkenndra áhættufjármagnssjóða sem voru starfandi 12. desember 2020, á líftíma þeirra sjóða. Þeir skulu geta sýnt fram á, á hverjum tíma, að eiginfjárgrunnur þeirra nægi til að viðhalda rekstrarlegri samfellu.<br>
<IMG SRC="hk.jpg" HEIGHT=11 WIDTH=11 alt="" id="G17M2"> Ákvæði 2.&ndash;6. mgr. 11. gr. og b-liðar 1. mgr. 14. gr. reglugerðar (ESB) <a href="/lagasafn/pdf/154c/i32013R0346.pdf">346/2013</a>, eins og henni var breytt með reglugerð Evrópuþingsins og ráðsins (ESB) <a href="/lagasafn/pdf/154c/i32017R1991.pdf">2017/1991</a>, gilda ekki um rekstraraðila félagslegra framtakssjóða sem voru starfandi 12. desember 2020, á líftíma þeirra sjóða. Þeir skulu geta sýnt fram á, á hverjum tíma, að eiginfjárgrunnur þeirra nægi til að viðhalda rekstrarlegri samfellu.<br>
<IMG SRC="hk.jpg" HEIGHT=11 WIDTH=11 alt="" id="G17M3"> Þegar vísað er til laga þessara í lögunum er átt við lögin og reglugerðir Evrópusambandsins skv. 2. gr.<br>
<IMG SRC="hk.jpg" HEIGHT=11 WIDTH=11 alt="" id="G17M4"> Með vísun í tilskipun Evrópuþingsins og ráðsins 2011/61/ESB er átt við ákvæði laga um rekstraraðila sérhæfðra sjóða.<br>
<IMG SRC="hk.jpg" HEIGHT=11 WIDTH=11 alt="" id="G17M5"> Með vísun í starfsleyfi samkvæmt tilskipun Evrópuþingsins og ráðsins 2009/65/EB í 3. mgr. 2. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32013R0345.pdf">345/2013</a> og reglugerðar Evrópuþingsins og ráðsins (ESB) <a href="/lagasafn/pdf/154c/i32013R0346.pdf">346/2013</a> er átt við starfsleyfi samkvæmt lögum um verðbréfasjóði.<br>
<IMG SRC="hk.jpg" HEIGHT=11 WIDTH=11 alt="" id="G17M6"> Með vísun í fagfjárfesta og fjárfesta sem hægt væri að meðhöndla sem fagfjárfesta samkvæmt tilskipun Evrópuþingsins og ráðsins 2004/39/EB í 1. mgr. 6. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32013R0345.pdf">345/2013</a> og reglugerðar Evrópuþingsins og ráðsins (ESB) <a href="/lagasafn/pdf/154c/i32013R0346.pdf">346/2013</a> er átt við fagfjárfesta og aðila sem geta óskað eftir því að vera fagfjárfestar samkvæmt lögum um markaði fyrir fjármálagerninga.<br>
<IMG SRC="hk.jpg" HEIGHT=11 WIDTH=11 alt="" id="G17M7"> Með vísun í birtingu árlegra reikningsskila samkvæmt tilskipun Evrópuþingsins og ráðsins 2004/109/EB í 3. mgr. 12. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32013R0345.pdf">345/2013</a> og 4. mgr. 13. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32013R0346.pdf">346/2013</a> er átt við birtingu ársreiknings samkvæmt lögum um upplýsingaskyldu útgefenda verðbréfa og flöggunarskyldu.<br>
<IMG SRC="hk.jpg" HEIGHT=11 WIDTH=11 alt="" id="G17M8"> Með vísun í birtingu lýsingar samkvæmt tilskipun Evrópuþingsins og ráðsins 2003/71/EB í 3. mgr. 13. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32013R0345.pdf">345/2013</a> og 3. mgr. 14. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32013R0346.pdf">346/2013</a> er átt við birtingu lýsingar í skilningi laga um lýsingu verðbréfa sem boðin eru í almennu útboði eða tekin til viðskipta á skipulegum markaði.<br>
<IMG SRC="hk.jpg" HEIGHT=11 WIDTH=11 alt="" id="G17M9"> Með vísun í skipulegan verðbréfamarkað samkvæmt tilskipun Evrópuþingsins og ráðsins 2014/65/ESB í i. lið d-liðar 3. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32013R0345.pdf">345/2013</a> er átt við skipulegan markað samkvæmt lögum um markaði fyrir fjármálagerninga.<br>
<IMG SRC="hk.jpg" HEIGHT=11 WIDTH=11 alt="" id="G17M10"> Með vísun í markaðstorg fjármálagerninga samkvæmt tilskipun Evrópuþingsins og ráðsins 2014/65/ESB í i. lið d-liðar 3. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32013R0345.pdf">345/2013</a> er átt við markaðstorg fjármálagerninga samkvæmt lögum um markaði fyrir fjármálagerninga.<br>
<IMG SRC="hk.jpg" HEIGHT=11 WIDTH=11 alt="" id="G17M11"> Með vísun í lítið eða meðalstórt fyrirtæki samkvæmt tilskipun Evrópuþingsins og ráðsins 2014/65/ESB í i. lið d-liðar 3. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32013R0345.pdf">345/2013</a> er átt við lítil eða meðalstór fyrirtæki samkvæmt lögum um markaði fyrir fjármálagerninga.<br>
<IMG SRC="hk.jpg" HEIGHT=11 WIDTH=11 alt="" id="G17M12"> Með vísun í vaxtarmarkað lítilla og meðalstórra fyrirtækja samkvæmt tilskipun Evrópuþingsins og ráðsins 2014/65/ESB í i. lið d-liðar 3. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32013R0345.pdf">345/2013</a> er átt við vaxtarmarkað fyrir lítil og meðalstór fyrirtæki samkvæmt lögum um markaði fyrir fjármálagerninga.<br>
<IMG SRC="hk.jpg" HEIGHT=11 WIDTH=11 alt="" id="G17M13"> Með vísun í vátryggingafélag samkvæmt tilskipun Evrópuþingsins og ráðsins 2009/138/EB í iii. lið d-liðar 3. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32013R0345.pdf">345/2013</a> er átt við vátryggingafélag samkvæmt lögum um vátryggingastarfsemi.<br>
<IMG SRC="hk.jpg" HEIGHT=11 WIDTH=11 alt="" id="G17M14"> Með vísun í eignarhaldsfélag á fjármálasviði samkvæmt tilskipun Evrópuþingsins og ráðsins 2006/48/EB í iii. lið d-liðar 3. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32013R0345.pdf">345/2013</a> er átt við eignarhaldsfélag á fjármálasviði samkvæmt lögum um fjármálafyrirtæki.<br>
<IMG SRC="hk.jpg" HEIGHT=11 WIDTH=11 alt="" id="G17M15"> Með vísun í blandað eignarhaldsfélag samkvæmt tilskipun Evrópuþingsins og ráðsins 2006/48/EB í iii. lið d-liðar 3. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32013R0345.pdf">345/2013</a> er átt við blandað eignarhaldsfélag samkvæmt lögum um fjármálafyrirtæki.<br>
<IMG SRC="hk.jpg" HEIGHT=11 WIDTH=11 alt="" id="G17M16"> Með vísun í verðbréfafyrirtæki samkvæmt tilskipun Evrópuþingsins og ráðsins 2004/39/EB í iii. lið d-liðar 3. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32013R0345.pdf">345/2013</a> er átt við verðbréfafyrirtæki samkvæmt lögum um markaði fyrir fjármálagerninga.<br>
<IMG SRC="hk.jpg" HEIGHT=11 WIDTH=11 alt="" id="G17M17"> Með vísun í skipulegan markað og markaðstorg fjármálagerninga samkvæmt tilskipun Evrópuþingsins og ráðsins 2004/39/ESB í i. lið d-liðar 3. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32013R0346.pdf">346/2013</a> er átt við skipulegan markað og markaðstorg fjármálagerninga samkvæmt lögum um markaði fyrir fjármálagerninga.<br>
<IMG SRC="hk.jpg" HEIGHT=11 WIDTH=11 alt="" id="G17M18"> [Með vísun til tilskipunar Evrópuþingsins og ráðsins 2009/65/EB í lögum þessum er átt við ákvæði laga um verðbréfasjóði.<br>
<IMG SRC="hk.jpg" HEIGHT=11 WIDTH=11 alt="" id="G17M19"> Með vísun í verðbréfafyrirtæki með starfsleyfi samkvæmt tilskipun Evrópuþingsins og ráðsins 2014/65/ESB í 5. mgr. 15. gr. og 5. mgr. 16. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32019R1156.pdf">2019/1156</a> er átt við verðbréfafyrirtæki með starfsleyfi samkvæmt lögum um markaði fyrir fjármálafyrirtæki.<br>
<IMG SRC="hk.jpg" HEIGHT=11 WIDTH=11 alt="" id="G17M20"> Með vísun í lánastofnanir með starfsleyfi samkvæmt tilskipun Evrópuþingsins og ráðsins 2013/36/ESB í 5. mgr. 15. gr. og 5. mgr. 16. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32019R1156.pdf">2019/1156</a> er átt við lánastofnun með starfsleyfi samkvæmt lögum um fjármálafyrirtæki.<br>
<IMG SRC="hk.jpg" HEIGHT=11 WIDTH=11 alt="" id="G17M21"> Með vísun í einkaumboðsmann samkvæmt tilskipun Evrópuþingsins og ráðsins 2014/65/ESB í 5. mgr. 15. gr. og 5. mgr. 16. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32019R1156.pdf">2019/1156</a> er átt við einkaumboðsmann samkvæmt lögum um markaði fyrir fjármálafyrirtæki.<br>
<IMG SRC="hk.jpg" HEIGHT=11 WIDTH=11 alt="" id="G17M22"> Með vísun í lýsingu samkvæmt tilskipun Evrópuþingsins og ráðsins 2009/65/EB í 2. mgr. 4. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32019R1156.pdf">2019/1156</a> er átt við útboðslýsingu samkvæmt lögum um verðbréfasjóði.<br>
<IMG SRC="hk.jpg" HEIGHT=11 WIDTH=11 alt="" id="G17M23"> Með vísun í afturköllun ráðstafana samkvæmt tilskipun Evrópuþingsins og ráðsins 2009/65/EB í 3. mgr. 4. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32019R1156.pdf">2019/1156</a> er átt við afturköllun ráðstafana samkvæmt lögum um verðbréfasjóði.<br>
<IMG SRC="hk.jpg" HEIGHT=11 WIDTH=11 alt="" id="G17M24"> Með vísun í lykilupplýsingar samkvæmt tilskipun Evrópuþingsins og ráðsins 2009/65/EB í 5. mgr. 4. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32019R1156.pdf">2019/1156</a> er átt við lykilupplýsingar samkvæmt lögum um verðbréfasjóði.<br>
<IMG SRC="hk.jpg" HEIGHT=11 WIDTH=11 alt="" id="G17M25"> Með vísun í ferli fyrir tilkynningu samkvæmt tilskipun Evrópuþingsins og ráðsins 2009/65/EB í 1. mgr. 7. gr. reglugerðar Evrópuþingsins og ráðsins (ESB) <a href="/lagasafn/pdf/154c/i32019R1156.pdf">2019/1156</a> er átt við tilkynningu skv. 1. mgr. 100. gr. laga um verðbréfasjóði.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2023.064.html">L. 64/2023, 31. gr.</a> </small></i><br>
<span id="G18"></span><IMG SRC="sk.jpg" HEIGHT=11 WIDTH=11 alt=""> <b>18. gr.</b> <em>Gildistaka.</em><br>
<IMG SRC="hk.jpg" HEIGHT=11 WIDTH=11 alt="" id="G18M1"> Lög þessi öðlast gildi 1. júlí 2022.<br></body></html>
