<!DOCTYPE html>
<html><head>
<title>1949  nr. 26  3. maí/ Lög um hvalveiðar</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. september 2024.&nbsp;&nbsp;Útgáfa 154c.&nbsp;&nbsp;Prenta í <a href="/lagasafn/pdf/154c/1949026.pdf">tveimur dálkum</a>.</small>
</small><hr>
<h2> Lög um hvalveiðar </h2><p style='text-align:center'><strong>1949  nr. 26  3. maí</strong></p><hr>
<a href="https://www.althingi.is/thingstorf/thingmalalistar-eftir-thingum/ferill/?ltg=68&amp;mnr=4"><i>Ferill málsins á Alþingi.</i></a>&nbsp;&nbsp;&nbsp;<a href="https://www.althingi.is/altext/pdf/68/s/0004.pdf"><i>Frumvarp til laga.</i></a><br>
<br>
<small><b>Tóku gildi 10. maí 1949.</b>  <em>Breytt með: </em>
<a href="/altext/stjtnr.html#1979040">L. 40/1979</a> (tóku gildi 1. júní 1979). 
<a href="/altext/stjt/1991.023.html">L. 23/1991</a> (tóku gildi 17. apríl 1991). 
<a href="/altext/stjt/1991.092.html">L. 92/1991</a> (tóku gildi 1. júlí 1992 nema 103. gr. sem tók gildi 9. jan. 1992). 
<a href="/altext/stjt/2011.126.html">L. 126/2011</a> (tóku gildi 30. sept. 2011). 
<a href="/altext/stjt/2012.157.html">L. 157/2012</a> (tóku gildi 3. jan. 2013). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>matvælaráðherra</b> eða <b>matvælaráðuneyti</b> sem fer með lög þessi. <a href="2022006.html">Upplýsingar um málefnasvið ráðuneyta skv. forsetaúrskurði.</a><hr><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b><br><IMG SRC="hk.jpg" HEIGHT=11 WIDTH=11 alt="" id="G1M1"> [Rétt til að stunda hvalveiðar í fiskveiðilandhelgi Íslands, eins og hún er ákveðin í reglugerð nr. 299 15. júlí 1975, til að landa hvalafla, þótt utan þeirrar landhelgi sé veitt, og til að verka slíkan afla í landi eða í fiskveiðilandhelgi Íslands, hafa þeir einir, er fengið hafa til þess leyfi [ráðuneytisins].<sup style="font-size:60%">1)</sup> [Slík leyfi má aðeins veita aðilum er fullnægja skilyrðum til að mega stunda fiskveiðar í fiskveiðilandhelgi Íslands.]<sup style="font-size:60%">2)</sup> Áður en leyfi er veitt, skal ráðherra leita umsagnar [Hafrannsóknastofnunar].<sup style="font-size:60%">3)</sup>]<sup style="font-size:60%">4)</sup><br>
<IMG SRC="hk.jpg" HEIGHT=11 WIDTH=11 alt="" id="G1M2"> &hellip;<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G1M3"> Leyfishafi skal á hverjum tíma veita allar þær upplýsingar um starfsemi sína og starfsháttu, sem [ráðuneytið]<sup style="font-size:60%">1)</sup> telur nauðsynlegar.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 24. gr.</a> <sup style="font-size:60%">2)</sup><a href="/altext/stjt/1991.023.html">L. 23/1991, 5. gr.</a> <sup style="font-size:60%">3)</sup><a href="/altext/stjt/2012.157.html">L. 157/2012, 1. gr.</a> <sup style="font-size:60%">4)</sup><a href="/altext/stjtnr.html#1979040?g1">L. 40/1979, 1. gr.</a> </small></i><br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b><br><IMG SRC="hk.jpg" HEIGHT=11 WIDTH=11 alt="" id="G2M1"> Erlend skip má ekki nota til hvalveiða nema með leyfi [ráðherra].<sup style="font-size:60%">1)</sup> Skulu slík leyfi eigi veitt til lengri tíma en eins árs í senn. Eigi skal þetta þó skerða þau leyfi, sem þegar hafa verið veitt.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 24. gr.</a> </small></i><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b><br><IMG SRC="hk.jpg" HEIGHT=11 WIDTH=11 alt="" id="G3M1"> Óheimilt er að veiða:
<br>&nbsp;&nbsp;&nbsp;<span id="G3M1L1">a.</span> Hvalkálfa og hvali, sem kálfar fylgja.<br>&nbsp;&nbsp;&nbsp;<span id="G3M1L2">b.</span> Tilteknar tegundir hvala og hvali undir tiltekinni lágmarksstærð, eftir því, sem [ráðuneytið]<sup style="font-size:60%">1)</sup> ákveður nánar í reglugerð<sup style="font-size:60%">2)</sup> með hliðsjón af alþjóðasamningum um hvalveiðar, sem Ísland er eða kann að gerast aðili að.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 24. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/895-2023">Rg. 895/2023</a>. </small></i><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b><br><IMG SRC="hk.jpg" HEIGHT=11 WIDTH=11 alt="" id="G4M1"> Með reglugerð<sup style="font-size:60%">1)</sup> getur [ráðuneytið]:<sup style="font-size:60%">2)</sup>
<br>&nbsp;&nbsp;&nbsp;<span id="G4M1L1">a.</span> Bannað hvalveiðar á tilteknum svæðum.<br>&nbsp;&nbsp;&nbsp;<span id="G4M1L2">b.</span> Takmarkað veiðar við ákveðinn tíma árs.<br>&nbsp;&nbsp;&nbsp;<span id="G4M1L3">c.</span> Takmarkað heildarveiðimagn, veiðimagn ákveðins fyrirtækis, leiðangurs eða landstöðvar.<br>&nbsp;&nbsp;&nbsp;<span id="G4M1L4">d.</span> Takmarkað veiðibúnað.<br>&nbsp;&nbsp;&nbsp;<span id="G4M1L5">e.</span> Bannað íslenskum ríkisborgurum og þeim, sem heimilisfang eiga á Íslandi, að taka þátt í hvalveiðum, sem ekki eru háðar jafnströngum fyrirmælum og þeim, sem á Íslandi gilda.<br>&nbsp;&nbsp;&nbsp;<span id="G4M1L6">f.</span> Sett hvers konar önnur ákvæði, sem talin eru nauðsynleg vegna þátttöku Íslands í alþjóðasamningum um hvalveiðar.<br>&nbsp;&nbsp;&nbsp;<i><small><sup style="font-size:60%">1)</sup><a href="https://www.reglugerd.is/reglugerdir/allar/nr/163-1973">Rg. 163/1973</a>, sbr. <a href="https://www.reglugerd.is/reglugerdir/allar/nr/304-1983">304/1983</a>, <a href="https://www.reglugerd.is/reglugerdir/allar/nr/239-1984">239/1984</a>, <a href="https://www.reglugerd.is/reglugerdir/allar/nr/862-2006">862/2006</a>, <a href="https://www.reglugerd.is/reglugerdir/allar/nr/822-2007">822/2007</a>, <a href="https://www.reglugerd.is/reglugerdir/allar/nr/456-2008">456/2008</a>, <a href="https://www.reglugerd.is/reglugerdir/allar/nr/058-2009">58/2009</a>, <a href="https://www.reglugerd.is/reglugerdir/allar/nr/263-2009">263/2009</a>, <a href="https://www.reglugerd.is/reglugerdir/allar/nr/359-2009">359/2009</a>, <a href="https://www.reglugerd.is/reglugerdir/allar/nr/1116-2013">1116/2013</a>, <a href="https://www.reglugerd.is/reglugerdir/allar/nr/263-2014">263/2014</a>, <a href="https://www.reglugerd.is/reglugerdir/allar/nr/186-2019">186/2019</a>, <a href="https://www.reglugerd.is/reglugerdir/allar/nr/642-2023">642/2023</a> og <a href="https://www.reglugerd.is/reglugerdir/allar/nr/694-2024">694/2024</a>. <a href="https://www.reglugerd.is/reglugerdir/allar/nr/489-2009">Rg. 489/2009</a>, sbr. <a href="https://www.reglugerd.is/reglugerdir/allar/nr/533-2018">533/2018</a>. <a href="https://www.reglugerd.is/reglugerdir/allar/nr/1035-2017">Rg. 1035/2017</a>. <a href="https://www.reglugerd.is/reglugerdir/allar/nr/895-2023">Rg. 895/2023</a>. <sup style="font-size:60%">2)</sup><a href="/altext/stjt/2011.126.html">L. 126/2011, 24. gr.</a> </small></i><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b><br><IMG SRC="hk.jpg" HEIGHT=11 WIDTH=11 alt="" id="G5M1"> Verkun hvalafla má einungis fara fram á þeim stöðum, sem [ráðuneytið]<sup style="font-size:60%">1)</sup> samþykkir. Ráðuneytið setur nánari fyrirmæli um fyrirkomulag verkunarinnar, þannig, að af henni hljótist sem minnst ónæði fyrir aðra. Jafnframt skulu sett fyrirmæli um nýtingu hvals til fullnustu.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 24. gr.</a> </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b><br><IMG SRC="hk.jpg" HEIGHT=11 WIDTH=11 alt="" id="G6M1"> [Ráðuneytið]<sup style="font-size:60%">1)</sup> setur reglur<sup style="font-size:60%">2)</sup> um eftirlit með hvalveiðum samkvæmt lögum þessum, og skal þar gert ráð fyrir, að skipaðir verði opinberir eftirlitsmenn, er laun taki úr ríkissjóði.<br>
<IMG SRC="hk.jpg" HEIGHT=11 WIDTH=11 alt="" id="G6M2"> Jafnframt skal ákveða gjald fyrir leyfi samkvæmt 1. gr. laga þessara til að standast kostnaðinn af eftirlitinu.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 24. gr.</a> <sup style="font-size:60%">2)</sup><a href="https://www.reglugerd.is/reglugerdir/allar/nr/895-2023">Rg. 895/2023</a>. </small></i><br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b><br><IMG SRC="hk.jpg" HEIGHT=11 WIDTH=11 alt="" id="G7M1"> Útgerðarmaður hvalveiðiskips ber ábyrgð á því, að ekki sé brotið í bága við lög þessi með notkun skipsins.<br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b><br><IMG SRC="hk.jpg" HEIGHT=11 WIDTH=11 alt="" id="G8M1"> [Ráðuneytið]<sup style="font-size:60%">1)</sup> getur gefið sérstakt leyfi til hvalveiða í vísindalegu augnamiði. Leyfið skal háð þeim skilyrðum, sem ráðuneytið ákveður, og þarf þá ekki að fylgja fyrirmælum laga þessara.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 24. gr.</a> </small></i><br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>9. gr.</b><br><IMG SRC="hk.jpg" HEIGHT=11 WIDTH=11 alt="" id="G9M1"> Ráðningarkjör hvalveiðimanna skulu ákveðin þannig, að tekjur byggist að miklu leyti á tegund, stærð og verðmæti veiddra hvala, en ekki einungis á fjölda þeirra.<br>
<IMG SRC="hk.jpg" HEIGHT=11 WIDTH=11 alt="" id="G9M2"> Engin laun má greiða fyrir ólöglega hvalveiði, jafnvel þótt fullnægjandi ástæður séu færðar fyrir veiði hvalsins.<br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>10. gr.</b><br><IMG SRC="hk.jpg" HEIGHT=11 WIDTH=11 alt="" id="G10M1"> [Brot gegn lögum þessum og reglugerðum eða ákvæðum leyfisbréfa settum samkvæmt þeim skulu varða sektum 2.000&ndash;40.000 gullkrónum, sbr. <a href="1924004.html">lög nr. 4 11. apríl 1924</a>.<br>
<IMG SRC="hk.jpg" HEIGHT=11 WIDTH=11 alt="" id="G10M2"> Auk þess má láta brot varða fangelsi allt að 6 mánuðum þegar sakir eru miklar eða þegar um ítrekað brot er að ræða.<br>
<IMG SRC="hk.jpg" HEIGHT=11 WIDTH=11 alt="" id="G10M3"> Brot samkvæmt framansögðu skulu og varða upptöku á veiðitækjum skipsins, byssum, skotlínu, skutlum og skotfærum, svo og öllum afla skipsins.<br>
<IMG SRC="hk.jpg" HEIGHT=11 WIDTH=11 alt="" id="G10M4"> [Kyrrsetja skal]<sup style="font-size:60%">1)</sup> skip, sem staðið er að meintum ólöglegum veiðum, þegar það kemur til hafnar, og er eigi heimilt að láta það laust fyrr en dómur hefur verið kveðinn upp í máli ákæruvaldsins gegn skipstjóra skipsins eða máli hans lokið á annan hátt og sekt og kostnaður hefur verið greitt að fullu. Þó er heimilt að láta skip laust fyrr, ef sett er bankatrygging, eða önnur trygging jafngild, &hellip;<sup style="font-size:60%">1)</sup> fyrir greiðslu sektarinnar og málskostnaðar.<br>
<IMG SRC="hk.jpg" HEIGHT=11 WIDTH=11 alt="" id="G10M5"> Til tryggingar greiðslu sektar samkvæmt þessari grein og kostnaðar skal vera lögveð í skipinu.]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/1991.092.html">L. 92/1991, 27. gr.</a> <sup style="font-size:60%">2)</sup><a href="/altext/stjtnr.html#1979040?g2">L. 40/1979, 2. gr.</a> </small></i><br></body></html>
