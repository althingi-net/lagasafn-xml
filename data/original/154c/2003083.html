<!DOCTYPE html>
<html><head>
<title>2003  nr. 83  26. mars/ [Lög um Ráðgjafar- og greiningarstöð.]1)</title>
<meta name="HandheldFriendly" content="true" >
<meta name="viewport" content="width=device-width, initial-scale=1.0" >
<meta http-equiv="Content-Type" content="text/html; charset=iso-8859-1">
</head>
<body>
<p style='text-align:center'><small><strong>Lagasafn.</strong>&nbsp;&nbsp;Íslensk lög 1. september 2024.&nbsp;&nbsp;Útgáfa 154c.&nbsp;&nbsp;Prenta í <a href="/lagasafn/pdf/154c/2003083.pdf">tveimur dálkum</a>.</small>
</small><hr>
<h2> [Lög um Ráðgjafar- og greiningarstöð.]<sup style="font-size:60%">1)</sup> </h2><p style='text-align:center'><strong>2003  nr. 83  26. mars</strong></p><hr>
&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 13. gr.</a> </small></i><br><a href="https://www.althingi.is/thingstorf/thingmalalistar-eftir-thingum/ferill/?ltg=128&amp;mnr=538"><i>Ferill málsins á Alþingi.</i></a>&nbsp;&nbsp;&nbsp;<a href="https://www.althingi.is/altext/128/s/0883.html"><i>Frumvarp til laga.</i></a><br>
<br>
<small><b>Tóku gildi 1. júní 2003.</b>  <em>Breytt með: </em>
<a href="/altext/stjt/2010.162.html">L. 162/2010</a> (tóku gildi 1. jan. 2011). 
<a href="/altext/stjt/2011.126.html">L. 126/2011</a> (tóku gildi 30. sept. 2011). 
<a href="/altext/stjt/2015.115.html">L. 115/2015</a> (tóku gildi 16. des. 2015). 
<a href="/altext/stjt/2019.048.html">L. 48/2019</a> (tóku gildi 26. júní 2019). 
<a href="/altext/stjt/2019.071.html">L. 71/2019</a> (tóku gildi 5. júlí 2019). 
<a href="/altext/stjt/2021.085.html">L. 85/2021</a> (tóku gildi 1. jan. 2022). 
<a href="/altext/stjt/2023.091.html">L. 91/2023</a> (tóku gildi 1. apríl 2024 nema brbákv. I, 3. mgr. brbákv. II og brbákv. IV sem tóku gildi 16. des. 2023). <br></small><br>Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við <b>mennta- og barnamálaráðherra</b> eða <b>mennta- og barnamálaráðuneyti</b> sem fer með lög þessi. <a href="2022006.html">Upplýsingar um málefnasvið ráðuneyta skv. forsetaúrskurði.</a><hr><br><b>I. kafli.</b> <b>Markmið.</b><br>
<span id="G1"></span><IMG SRC="sk.jpg" HEIGHT=11 WIDTH=11 alt=""> <b>1. gr.</b><br><IMG SRC="hk.jpg" HEIGHT=11 WIDTH=11 alt="" id="G1M1"> Markmið laga þessara er að tryggja að börn með alvarlegar þroskaraskanir sem geta leitt til fötlunar fái greiningu, ráðgjöf og önnur úrræði sem miða að því að draga úr afleiðingum röskunarinnar, enn fremur að tryggja öflun, viðhald og miðlun fræðilegrar þekkingar á þessu sviði.<br>
<IMG SRC="hk.jpg" HEIGHT=11 WIDTH=11 alt="" id="G1M2"> Í þessum tilgangi skal á vegum ríkisins starfrækt stofnun, [Ráðgjafar- og greiningarstöð]<sup style="font-size:60%">1)</sup> sem þjóni landinu öllu.<br>
<IMG SRC="hk.jpg" HEIGHT=11 WIDTH=11 alt="" id="G1M3"> [Ráðgjafar- og greiningarstöðvar er fjölþætt og fjölskyldumiðuð með áherslu á snemmtæka íhlutun. Leiðarljós þjónustunnar er að stuðla að sjálfsbjörg barns og virkri þátttöku þess í samfélaginu.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 1. gr.</a> </small></i><br><br><b>II. kafli.</b> <b>Skilgreiningar.</b><br>
<span id="G2"></span><IMG SRC="sk.jpg" HEIGHT=11 WIDTH=11 alt=""> <b>2. gr.</b><br><IMG SRC="hk.jpg" HEIGHT=11 WIDTH=11 alt="" id="G2M1"> [Í lögum þessum hafa eftirfarandi orð svofellda merkingu:
<br>&nbsp;&nbsp;&nbsp;<span id="G2M1L1">1.</span> Með <i>alvarlegri þroskaröskun</i> er átt við meðfætt eða áunnið ástand eða ástand sem kemur til vegna óvænts utanaðkomandi atburðar sem hefur slík áhrif á þroska einstaklings að það leiðir til eða kann að leiða til fötlunar.<br>&nbsp;&nbsp;&nbsp;<span id="G2M1L2">2.</span> Með <i>fötlun</i> er átt við langvarandi líkamlega, andlega eða vitsmunalega skerðingu eða skerta skynjun sem kann, þegar víxlverkun verður milli þessara þátta og hindrana af ýmsu tagi, að koma í veg fyrir fulla og virka samfélagsþátttöku einstaklingsins til jafns við aðra.<br>&nbsp;&nbsp;&nbsp;<span id="G2M1L3">3.</span> Með <i>fjölþættri þjónustu</i> er átt við þjónustu sem er margbreytileg, einstaklingsbundin og tekur til ýmissa þátta sem snúa að þroska einstaklings og aðstæðum hans á mismunandi tímum.<br>&nbsp;&nbsp;&nbsp;<span id="G2M1L4">4.</span> Með <i>óvenjuflókinni fötlun</i> er átt við að vegna fötlunar hafi einstaklingur þörf fyrir langvarandi og fjölþættan stuðning ásamt sérhæfðri og þverfaglegri ráðgjöf og eftirfylgd.<br>&nbsp;&nbsp;&nbsp;<span id="G2M1L5">5.</span> Með <i>sjaldgæfri fötlun</i> er átt við að fötlun sé svo fátíð að þörf sé á uppbyggingu sérfræðiþekkingar á henni.<br>&nbsp;&nbsp;&nbsp;<span id="G2M1L6">6.</span> Með <i>fjölskyldumiðaðri nálgun</i> er átt við að foreldrar og börn, í samræmi við aldur og þroska, séu virkir þátttakendur í ákvarðanatöku er lýtur að þjónustu. Fagfólk sem veitir upplýsingar um íhlutunarleiðir og önnur úrræði virðir skoðanir þeirra og val.<br>&nbsp;&nbsp;&nbsp;<span id="G2M1L7">7.</span> Með <i>snemmtækri íhlutun</i> er átt við markvissa íhlutun og samræmda þjónustu sem byrjað er að veita snemma í lífi barns. Markmið snemmtækrar íhlutunar er að hafa jákvæð áhrif á þroskaframvindu og framtíðarhorfur barnsins og styrkja foreldrana í uppeldishlutverki sínu.<br>&nbsp;&nbsp;&nbsp;<span id="G2M1L8">8.</span> Með <i>frumgreiningu</i> er átt við formlega athugun á þroska, aðstæðum og aðbúnaði. Með frumgreiningu er metið hvort um sé að ræða alvarleg frávik í þroska sem þarfnast nánari athugunar.<br>&nbsp;&nbsp;&nbsp;<span id="G2M1L9">9.</span> Með <i>greiningu</i> er átt við athugun og samráð sérfræðinga með alþjóðlega viðurkenndum aðferðum til mats á eðli röskunar, til flokkunar eftir alþjóðlegum greiningarviðmiðum og til staðfestingar á fötlun, þegar það á við. Enn fremur felur greining í sér mat á færni og aðstæðum einstaklingsins og fjölskyldu hans sem nýtist til sérhæfðrar ráðgjafar, íhlutunar og mats á stuðningsþörf.<br>&nbsp;&nbsp;&nbsp;<span id="G2M1L10">10.</span> Með <i>ráðgjöf</i> er átt við miðlun upplýsinga og fræðslu til fjölskyldu og þjónustuveitenda um eðli þroskaröskunar og framtíðarhorfur. Einnig felur ráðgjöf í sér upplýsingar og fræðslu um aðstoð og þjónustu sem miðar að því að hámarka náms- og félagsþroska og auka lífsgæði og þátttöku fjölskyldunnar.<br>&nbsp;&nbsp;&nbsp;<span id="G2M1L11">11.</span> Með <i>langtímaeftirfylgd</i> er átt við að fylgst sé með aðstæðum og stuðningsþörf til lengri tíma. Einnig felur langtímaeftirfylgd í sér sérhæfða ráðgjöf og endurmat á færni eftir því sem við á.<br>&nbsp;&nbsp;&nbsp;<span id="G2M1L12">12.</span> Með <i>mati á stuðningsþörf</i> er átt við að skilgreindar séu þarfir fyrir stuðning eftir stöðluðu, alþjóðlega viðurkenndu matskerfi sem nýtist við mat á kostnaði ásamt gerð og framkvæmd einstaklingsbundinnar stuðningsáætlunar.<br>&nbsp;&nbsp;&nbsp;<span id="G2M1L13">13.</span> Með <i>þjónustuveitendum</i> er átt við þá sem veita börnum og fjölskyldum þeirra farsældarþjónustu í skilningi laga um samþættingu þjónustu í þágu farsældar barna.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 2. gr.</a> </small></i><br><br><b>III. kafli.</b> <b>Frumgreining.</b><br>
<span id="G3"></span><IMG SRC="sk.jpg" HEIGHT=11 WIDTH=11 alt=""> <b>3. gr.</b><br><IMG SRC="hk.jpg" HEIGHT=11 WIDTH=11 alt="" id="G3M1"> Áður en til tilvísunar til [Ráðgjafar- og greiningarstöðvar]<sup style="font-size:60%">1)</sup> kemur skal hafa farið fram frumgreining &hellip;<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G3M2"> [Frumgreining fer fram hjá þjónustuveitendum í nærumhverfi barns. Ef fyrir liggur ósk um samþættingu þjónustu í þágu farsældar barnsins skal tengilið eða málstjóra gert viðvart um frumgreiningu. Frumgreining skal fara fram í samræmi við reglur sem Ráðgjafar- og greiningarstöð setur. Reglurnar öðlast gildi við staðfestingu ráðherra sem skal hafa samráð við Samband íslenskra sveitarfélaga áður en til staðfestingar kemur.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 3. gr.</a> </small></i><br><br><b>IV. kafli.</b> <b>[Ráðgjafar- og greiningarstöð.]<sup style="font-size:60%">1)</sup></b><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 8. gr.</a> </small></i><br>
<span id="G4"></span><IMG SRC="sk.jpg" HEIGHT=11 WIDTH=11 alt=""> <b>4. gr.</b><br><IMG SRC="hk.jpg" HEIGHT=11 WIDTH=11 alt="" id="G4M1"> Hlutverk [Ráðgjafar- og greiningarstöðvar]<sup style="font-size:60%">1)</sup> er að annast eftirfarandi:
<br>&nbsp;&nbsp;&nbsp;<span id="G4M1L1">1.</span> Greiningu barna og ungmenna með alvarlegar þroskaraskanir sem er vísað til athugunar að lokinni frumgreiningu.<br>&nbsp;&nbsp;&nbsp;<span id="G4M1L2">[2.</span> Ráðgjöf og fræðslu til einstaklinga og fjölskyldna þeirra, t.d. varðandi viðeigandi íhlutun, þjálfun og önnur úrræði sem þörf er á.<br>&nbsp;&nbsp;&nbsp;<span id="G4M1L3">3.</span> Tilvísanir til heilbrigðisstarfsmanna og eftir atvikum annarra þjónustuveitenda í því skyni að hlutaðeigandi njóti þar þeirrar þjónustu sem þörf er á hverju sinni.<br>&nbsp;&nbsp;&nbsp;<span id="G4M1L4">4.</span> Langtímaeftirfylgd vegna þeirra einstaklinga sem búa við óvenjuflókna og/eða sjaldgæfa fötlun.<br>&nbsp;&nbsp;&nbsp;<span id="G4M1L5">5.</span> Fræðslu, leiðbeiningar og stuðning til stjórnvalda og annarra þjónustuveitenda um þroskaraskanir og fötlun, íhlutunarleiðir og stuðningsþarfir.<br>&nbsp;&nbsp;&nbsp;<span id="G4M1L6">6.</span> Fræðilegar rannsóknir og þróun, öflun og miðlun þekkingar á sviði fötlunar og þroskaraskana, þ.m.t. í samvinnu við innlenda og erlenda fræðimenn, þátttöku í alþjóðlegu samstarfi á þessu sviði og þróunarverkefnum.]<sup style="font-size:60%">1)</sup><br>&nbsp;&nbsp;&nbsp;<span id="G4M1L7">7.&ndash;9</span> &hellip;<sup style="font-size:60%">1)</sup><br>
<IMG SRC="hk.jpg" HEIGHT=11 WIDTH=11 alt="" id="G4M2"> Stofnunin þjónar fyrst og fremst þeim sem eru á aldrinum 0&ndash;18 ára, sbr. 1. gr.<br>
<IMG SRC="hk.jpg" HEIGHT=11 WIDTH=11 alt="" id="G4M3"> [Ráðgjafar- og greiningarstöð er með samningi heimilt að fela einkaaðilum að framkvæma verk sem kveðið er á um í 1., 2., 4., 5. og 6. tölul. 1. mgr.<br>
<IMG SRC="hk.jpg" HEIGHT=11 WIDTH=11 alt="" id="G4M4"> Ráðgjafar- og greiningarstöð er heimilt að taka að sér mat á stuðningsþörf fatlaðs fólks í einstökum sveitarfélögum og þjónustusvæðum á grundvelli samnings við Jöfnunarsjóð sveitarfélaga gegn greiðslu.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 4. gr.</a> </small></i><br>
<span id="G5"></span><IMG SRC="sk.jpg" HEIGHT=11 WIDTH=11 alt=""> <b>5. gr.</b><br><IMG SRC="hk.jpg" HEIGHT=11 WIDTH=11 alt="" id="G5M1"> [Ráðherra]<sup style="font-size:60%">1)</sup> skipar [forstjóra]<sup style="font-size:60%">2)</sup> [Ráðgjafar- og greiningarstöðvar]<sup style="font-size:60%">2)</sup> til fimm ára í senn. [Forstjóri]<sup style="font-size:60%">2)</sup> skal hafa háskólapróf og sérþekkingu á sviði [fötlunar]<sup style="font-size:60%">2)</sup> og þroskaraskana. [Forstjóri]<sup style="font-size:60%">2)</sup> fer með stjórn stofnunarinnar, mótar stefnu í störfum hennar og er í fyrirsvari fyrir hana út á við. Hann ber ábyrgð á rekstri stofnunarinnar og að starfsemi hennar sé í samræmi við lög og stjórnvaldsfyrirmæli. Jafnframt annast [forstjóri]<sup style="font-size:60%">2)</sup> ráðningu annarra starfsmanna. [Ráðherra]<sup style="font-size:60%">3)</sup> setur [forstjóra]<sup style="font-size:60%">2)</sup> erindisbréf.<br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2011.126.html">L. 126/2011, 373. gr.</a> <sup style="font-size:60%">2)</sup><a href="/altext/stjt/2021.085.html">L. 85/2021, 5. gr.</a> <sup style="font-size:60%">3)</sup><a href="/altext/stjt/2010.162.html">L. 162/2010, 28. gr.</a> </small></i><br>
<span id="G6"></span><IMG SRC="sk.jpg" HEIGHT=11 WIDTH=11 alt=""> <b>6. gr.</b><br><IMG SRC="hk.jpg" HEIGHT=11 WIDTH=11 alt="" id="G6M1"> [Um ábyrgð forstjóra á fjármálum stofnunarinnar fer samkvæmt ákvæðum laga um opinber fjármál.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 6. gr.</a> </small></i><br>
<span id="G7"></span><IMG SRC="sk.jpg" HEIGHT=11 WIDTH=11 alt=""> <b>7. gr.</b><br><IMG SRC="hk.jpg" HEIGHT=11 WIDTH=11 alt="" id="G7M1"> [Starfsfólk [Ráðgjafar- og greiningarstöðvar]<sup style="font-size:60%">1)</sup> er bundið þagnarskyldu skv. X. kafla stjórnsýslulaga.]<sup style="font-size:60%">2)</sup><br>
<IMG SRC="hk.jpg" HEIGHT=11 WIDTH=11 alt="" id="G7M2"> Um trúnað, þagnarskyldu, [vinnslu og]<sup style="font-size:60%">3)</sup> varðveislu persónuupplýsinga, upplýsingagjöf og afhendingu gagna fer að öðru leyti eftir ákvæðum í [lögum um sjúkraskrár],<sup style="font-size:60%">1)</sup> lögum um réttindi sjúklinga, [lögum um heilbrigðisstarfsmenn og lögum um persónuvernd og vinnslu persónuupplýsinga].<sup style="font-size:60%">3)</sup> Um upplýsingaskyldu og afhendingu gagna fer jafnframt eftir barnalögum og barnaverndarlögum.<br>
<IMG SRC="hk.jpg" HEIGHT=11 WIDTH=11 alt="" id="G7M3"> [[Ráðgjafar- og greiningarstöð]<sup style="font-size:60%">1)</sup> er heimilt að afla og vinna með persónuupplýsingar og gögn, svo sem læknisfræðilegar upplýsingar og vottorð sem nauðsynleg eru vegna þeirrar þjónustu sem stöðin veitir. Stofnuninni er heimilt að miðla niðurstöðum greininga og öðrum upplýsingum til þjónustuveitenda samkvæmt lögum um þjónustu við fatlað fólk með langvarandi stuðningsþarfir, lögum um félagsþjónustu sveitarfélaga, lögum um heilbrigðisþjónustu, lögum um grunnskóla, lögum um leikskóla og lögum um vinnumarkaðsaðgerðir og til annarra þjónustustofnana þar sem einstaklingur fær lögbundna þjónustu þegar slík miðlun er nauðsynleg til þess að stofnunin geti sinnt hlutverki sínu samkvæmt lögum.<br>
<IMG SRC="hk.jpg" HEIGHT=11 WIDTH=11 alt="" id="G7M4"> Stofnuninni ber að upplýsa viðkomandi einstakling eða forráðamann hans um fyrirhugaða vinnslu og miðlun persónuupplýsinga í samræmi við 2. mgr. <a href="2018090.html#G17">17. gr. laga um persónuvernd og vinnslu persónuupplýsinga, nr. 90/2018</a>, sbr. 14. gr. reglugerðar Evrópuþingsins og ráðsins (ESB) 2016/679.<br>
<IMG SRC="hk.jpg" HEIGHT=11 WIDTH=11 alt="" id="G7M5"> Stofnunin skal halda skrá yfir alla þá sem njóta þjónustu hennar í þeim tilgangi að hafa yfirsýn yfir stærð hópsins, bæta þjónustu við þá, tryggja gæði þjónustunnar og hafa eftirlit með henni til tölfræðiúrvinnslu og vísindarannsókna í samræmi við skilgreint hlutverk hennar.]<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 7. gr.</a> <sup style="font-size:60%">2)</sup><a href="/altext/stjt/2019.071.html">L. 71/2019, 5. gr.</a> <sup style="font-size:60%">3)</sup><a href="/altext/stjt/2019.048.html">L. 48/2019, 15. gr.</a> </small></i><br><br><b>V. kafli.</b> <b>[Langtímaeftirfylgd.]<sup style="font-size:60%">1)</sup></b><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 9. gr.</a> </small></i><br>
<span id="G8"></span><IMG SRC="sk.jpg" HEIGHT=11 WIDTH=11 alt=""> <b>8. gr.</b><br><IMG SRC="hk.jpg" HEIGHT=11 WIDTH=11 alt="" id="G8M1"> [Ráðgjafar- og greiningarstöð fer með langtímaeftirfylgd og ráðgjöf til lengri tíma vegna einstaklinga með óvenjuflókna og/eða sjaldgæfa fötlun. Ráðgjafar- og greiningarstöð setur reglur um langtímaeftirfylgd samkvæmt þessari grein. Reglurnar öðlast gildi við staðfestingu ráðherra sem skal hafa samráð við Samband íslenskra sveitarfélaga áður en til staðfestingar kemur.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 9. gr.</a> </small></i><br><br><b>[VI. kafli.</b> <b>Samþætting og samstarf.]<sup style="font-size:60%">1)</sup></b><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 10. gr.</a> </small></i><br>
<span id="G9"></span><IMG SRC="sk.jpg" HEIGHT=11 WIDTH=11 alt=""> <b>[9. gr.</b><br><IMG SRC="hk.jpg" HEIGHT=11 WIDTH=11 alt="" id="G9M1"> Ráðgjafar- og greiningarstöð tekur þátt í samþættingu þjónustu þegar hún telst þjónustuveitandi í skilningi laga um samþættingu þjónustu í þágu farsældar barna.<br>
<IMG SRC="hk.jpg" HEIGHT=11 WIDTH=11 alt="" id="G9M2"> Ráðgjafar- og greiningarstöð hefur samstarf við Barna- og fjölskyldustofu [og Miðstöð menntunar og skólaþjónustu]<sup style="font-size:60%">1)</sup> um stuðning við þjónustuveitendur vegna samþættingar þjónustu í þágu farsældar barna þar sem þörf er á sérþekkingu á fötlun barna, íhlutunarleiðum og stuðningsþörfum. [Jafnframt er ráðherra heimilt að ákveða að tiltekin verkefni stofnananna þriggja séu rekin sameiginlega. Í ákvörðun ráðherra samkvæmt þessari grein skal skýrt kveða á um stjórnun verkefnis, ábyrgð stofnana og fjármögnun.]<sup style="font-size:60%">1)</sup>]<sup style="font-size:60%">2)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2023.091.html#G9">L. 91/2023, 9. gr.</a> <sup style="font-size:60%">2)</sup><a href="/altext/stjt/2021.085.html">L. 85/2021, 10. gr.</a> </small></i><br>
<span id="G10"></span><IMG SRC="sk.jpg" HEIGHT=11 WIDTH=11 alt=""> <b>[10. gr.</b><br><IMG SRC="hk.jpg" HEIGHT=11 WIDTH=11 alt="" id="G10M1"> Ráðgjafar- og greiningarstöð veitir þjónustuveitendum og öðrum sem veita börnum þjónustu og leita til hennar faglega ráðgjöf, leiðbeiningar og stuðning um fötlun og þroskaraskanir, íhlutunarleiðir og stuðningsþarfir. Stofnunin getur haft aðkomu að einstaklingsmálum og málum tiltekinna hópa barna.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 10. gr.</a> </small></i><br>
<span id="G11"></span><IMG SRC="sk.jpg" HEIGHT=11 WIDTH=11 alt=""> <b>[11. gr.</b><br><IMG SRC="hk.jpg" HEIGHT=11 WIDTH=11 alt="" id="G11M1"> Ráðgjafar- og greiningarstöð vinnur markvisst að þróun íhlutunarleiða og stuðningsúrræða. Stofnunin aflar þekkingar í málaflokknum, m.a. með fræðilegum rannsóknum í samvinnu við innlenda og erlenda fræðimenn, háskóla og aðrar stofnanir, svo og með þátttöku í alþjóðlegu samstarfi.<br>
<IMG SRC="hk.jpg" HEIGHT=11 WIDTH=11 alt="" id="G11M2"> Ráðgjafar- og greiningarstöð miðlar þekkingu og sinnir fræðslu í málaflokknum, m.a. með útgáfu fræðsluefnis og stuðningi við menntun og þjálfun starfsfólks.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 10. gr.</a> </small></i><br><br><b>[VII. kafli.]<sup style="font-size:60%">1)</sup></b> <b>[Stjórnvaldsfyrirmæli, eftirlit og gildistaka.]<sup style="font-size:60%">2)</sup></b><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 10. gr.</a> <sup style="font-size:60%">2)</sup><a href="/altext/stjt/2021.085.html">L. 85/2021, 11. gr.</a> </small></i><br>
<span id="G12"></span><IMG SRC="sk.jpg" HEIGHT=11 WIDTH=11 alt=""> <b>[12. gr.]<sup style="font-size:60%">1)</sup></b><br><IMG SRC="hk.jpg" HEIGHT=11 WIDTH=11 alt="" id="G12M1"> [Ráðherra]<sup style="font-size:60%">2)</sup> er heimilt að setja reglugerð um nánari framkvæmd laga þessara &hellip;<sup style="font-size:60%">3)</sup><br>
<IMG SRC="hk.jpg" HEIGHT=11 WIDTH=11 alt="" id="G12M2"> [Ráðherra er heimilt að setja gjaldskrá til að standa straum af kostnaði við námskeiðahald, útgáfu fræðsluefnis og faglega aðstoð og ráðgjöf til stjórnvalda og annarra þjónustuveitenda, sbr. 5. og 6. tölul. 1. mgr. 4. gr.]<sup style="font-size:60%">3)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 10. gr.</a> <sup style="font-size:60%">2)</sup><a href="/altext/stjt/2010.162.html">L. 162/2010, 28. gr.</a> <sup style="font-size:60%">3)</sup><a href="/altext/stjt/2021.085.html">L. 85/2021, 11. gr.</a> </small></i><br>
<span id="G13"></span><IMG SRC="sk.jpg" HEIGHT=11 WIDTH=11 alt=""> <b>[13. gr.</b><br><IMG SRC="hk.jpg" HEIGHT=11 WIDTH=11 alt="" id="G13M1"> Gæða- og eftirlitsstofnun velferðarmála fer með eftirlit með gæðum þjónustu sem er veitt á grundvelli laga þessara.]<sup style="font-size:60%">1)</sup><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 11. gr.</a> </small></i><br>
<span id="G14"></span><IMG SRC="sk.jpg" HEIGHT=11 WIDTH=11 alt=""> <b>[14. gr.]<sup style="font-size:60%">1)</sup></b><br><IMG SRC="hk.jpg" HEIGHT=11 WIDTH=11 alt="" id="G14M1"> Lög þessi öðlast gildi 1. júní 2003. <a href="https://www.althingi.is/altext/stjt/2003.083.html" title="Hér hefur annaðhvort verið fellt brott ákvæði um breytingar á öðrum lögum eða um brottfall þeirra, eða úrelt ákvæði til bráðabirgða.">&hellip;</a><br>&nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 11. gr.</a> </small></i><br><IMG SRC="sk.jpg" HEIGHT=11 WIDTH=11 alt=""> <b>Ákvæði til bráðabirgða. &hellip;<sup style="font-size:60%">1)</sup></b> &nbsp;&nbsp;&nbsp;<i><small><sup style="font-size:60%">1)</sup><a href="/altext/stjt/2021.085.html">L. 85/2021, 12. gr.</a> </small></i><br></body></html>
