<?xml version='1.0' encoding='utf-8'?>
<law nr="100" year="2024" law-type="law">
  <name>Lög um skák</name>
  <num-and-date>
    <date>2024-07-04</date>
    <num>100</num>
    <original>2024 nr. 100 4. júlí</original>
  </num-and-date>
  <minister-clause>&lt;a href="https://www.althingi.is/thingstorf/thingmalalistar-eftir-thingum/ferill/?ltg=154&amp;amp;mnr=931"&gt; &lt;i&gt; Ferill málsins á Alþingi. &lt;/i&gt; &lt;/a&gt; &lt;a href="https://www.althingi.is/altext/154/s/1378.html"&gt; &lt;i&gt; Frumvarp til laga. &lt;/i&gt; &lt;/a&gt; &lt;br/&gt; &lt;br/&gt; &lt;small&gt; &lt;b&gt; Taka gildi 1. febrúar 2025 nema brbákv. sem tók gildi 11. júlí 2024. &lt;/b&gt; &lt;/small&gt; &lt;br/&gt; Ef í lögum þessum er getið um ráðherra eða ráðuneyti án þess að málefnasvið sé tilgreint sérstaklega eða til þess vísað, er átt við &lt;b&gt; mennta- og barnamálaráðherra &lt;/b&gt; eða &lt;b&gt; mennta- og barnamálaráðuneyti &lt;/b&gt; sem fer með lög þessi. Upplýsingar um málefnasvið ráðuneyta skv. forsetaúrskurði.</minister-clause>
  <chapter nr="1" nr-type="roman" roman-nr="I">
    <nr-title>I. kafli.</nr-title>
    <name>Almennt.</name>
    <art nr="1">
      <nr-title>1. gr.</nr-title>
      <name>Gildissvið.</name>
      <subart nr="1">
        <paragraph nr="1">
          <sen nr="1">Lög þessi gilda um stuðning ríkisins við skák og skákhreyfinguna á Íslandi.</sen>
        </paragraph>
      </subart>
    </art>
    <art nr="2">
      <nr-title>2. gr.</nr-title>
      <name>Markmið.</name>
      <subart nr="1">
        <paragraph nr="1">
          <sen nr="1">Markmið laga þessara er að styðja við starfsemi í skák hér á landi, styrkja efnilegt skákfólk sem stefnir að alþjóðlegum árangri, efla starfsemi á sviði afreksmála og bæta árangur keppnisfólks í skák.</sen>
        </paragraph>
      </subart>
    </art>
    <art nr="3">
      <nr-title>3. gr.</nr-title>
      <name>Framlög vegna skákmála.</name>
      <subart nr="1">
        <paragraph nr="1">
          <sen nr="1">Framlög ríkisins vegna skákmála eru ákveðin í fjárlögum ár hvert.</sen>
          <sen nr="2">Þeim skal varið í afrekssjóð í skák, sbr. II. kafla, og í stuðning sem ráðstafað er til skákhreyfingarinnar á grundvelli samnings eða samninga, þ.m.t. til að annast skákþjálfun og fræðslu sem miðar að því að efla skákiðkun hér á landi.</sen>
        </paragraph>
      </subart>
      <subart nr="2">
        <sen nr="1">Framlag ríkisins skákmála skal vera að lágmarki 1 milljarður króna á ári.</sen>
      </subart>
    </art>
  </chapter>
  <chapter nr="2" nr-type="roman" roman-nr="II">
    <nr-title>II. kafli.</nr-title>
    <name>Afrekssjóður í skák.</name>
    <art nr="4">
      <nr-title>4. gr.</nr-title>
      <name>Starfræksla og stjórn.</name>
      <subart nr="1">
        <paragraph nr="1">
          <sen nr="1">Ráðherra ber ábyrgð á starfrækslu afrekssjóðs í skák og úthlutar styrkjum úr sjóðnum.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Ráðherra skipar þrjá fulltrúa í stjórn afrekssjóðs í skák til þriggja ára í senn, tvo samkvæmt tilnefningum skákhreyfingarinnar og einn án tilnefningar.</sen>
          <sen nr="2">Varafulltrúar skulu skipaðir með sama hætti.</sen>
          <sen nr="3">Ráðherra skipar formann og varaformann úr hópi aðalfulltrúa en stjórn skiptir að öðru leyti með sér verkum.</sen>
          <sen nr="4">Ekki er heimilt að skipa sama einstakling aðalfulltrúa í stjórn lengur en tvö samfelld starfstímabil.</sen>
          <sen nr="5">Við skipan í stjórn afrekssjóðs í skák skal gætt að því að hlutfall kynja sé sem jafnast.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Hlutverk stjórnar er m.a. að:</sen>
          <numart nr="a" nr-type="alphabet">
            <nr-title>a.</nr-title>
            <paragraph nr="1">
              <sen nr="1">gera tillögu til ráðherra um stefnu við úthlutun styrkja úr sjóðnum til þriggja ára í senn,</sen>
            </paragraph>
          </numart>
          <numart nr="b" nr-type="alphabet">
            <nr-title>b.</nr-title>
            <paragraph nr="1">
              <sen nr="1">gera tillögu til ráðherra um styrkveitingar úr sjóðnum, sbr. 5. gr.,</sen>
            </paragraph>
          </numart>
          <numart nr="c" nr-type="alphabet">
            <nr-title>c.</nr-title>
            <paragraph nr="1">
              <sen nr="1">fylgjast með því að skákfólk sem fær úthlutað úr sjóðnum fari eftir skilmálum úthlutunar og gera ráðherra viðvart ef svo er ekki.</sen>
            </paragraph>
          </numart>
        </paragraph>
      </subart>
    </art>
    <art nr="5">
      <nr-title>5. gr.</nr-title>
      <name>Styrkveitingar.</name>
      <subart nr="1">
        <paragraph nr="1">
          <sen nr="1">Styrkir úr afrekssjóði í skák skulu veittir afreksskákfólki og efnilegu skákfólki sem stefnir að alþjóðlegum árangri.</sen>
          <sen nr="2">Styrkir skulu veittir til skilgreindra verkefna og taka mið af væntum árangri umsækjanda það árið.</sen>
          <sen nr="3">Styrkjum er úthlutað einu sinni á ári og skulu veittir í þrjá til tólf mánuði í senn.</sen>
          <sen nr="4">Í undantekningartilfellum er heimilt að veita styrki í styttri eða lengri tíma en þó aldrei lengur en þrjú ár.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Styrkveitingar skulu vera í samræmi við reglugerð sem ráðherra setur, þriggja ára stefnu um úthlutun og áherslur sem ákveðnar eru ár hvert vegna úthlutunar styrkja úr sjóðnum.</sen>
          <sen nr="2">Til að bæta stöðu og auka möguleika kvenna í skák er heimilt að setja mismunandi skilyrði styrkveitinga fyrir kynin.</sen>
        </paragraph>
      </subart>
    </art>
    <art nr="6">
      <nr-title>6. gr.</nr-title>
      <name>Málsmeðferð.</name>
      <subart nr="1">
        <paragraph nr="1">
          <sen nr="1">Ráðherra auglýsir ár hvert eftir umsóknum um styrki úr afrekssjóði í skák.</sen>
          <sen nr="2">Í auglýsingu skal gera grein fyrir skilyrðum og áherslum úthlutunar ásamt viðmiðunarfjárhæðum.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Stjórn afrekssjóðs í skák tekur umsóknir um styrki til meðferðar og gerir tillögu til ráðherra um úthlutun úr sjóðnum.</sen>
          <sen nr="2">Ráðherra ákveður afgreiðslu umsókna og tilkynnir umsækjendum um hana.</sen>
          <sen nr="3">Ráðherra getur falið stjórn afrekssjóðsins að gera samning við hvern umsækjanda þar sem fram koma skilyrði fyrir styrkveitingu.</sen>
          <sen nr="4">Heimilt er að binda styrkveitingar úr sjóðnum skilyrðum.</sen>
        </paragraph>
      </subart>
      <subart nr="3">
        <paragraph nr="1">
          <sen nr="1">Þeir sem fá styrki úr afrekssjóði í skák skulu gera stjórn sjóðsins grein fyrir framvindu verkefna og ráðstöfun fjár samkvæmt nánari skilyrðum úthlutunar.</sen>
          <sen nr="2">Verði misbrestur á, eða séu önnur skilyrði fyrir styrkveitingu ekki uppfyllt, er heimilt að krefjast endurgreiðslu styrks og/eða stöðva greiðslur úr sjóðnum.</sen>
        </paragraph>
      </subart>
      <subart nr="4">
        <paragraph nr="1">
          <sen nr="1">Ákvarðanir sem teknar eru á grundvelli laga þessara eru endanlegar á stjórnsýslustigi.</sen>
          <sen nr="2">Réttur til rökstuðnings samkvæmt stjórnsýslulögum gildir ekki um ákvarðanir um veitingu styrkja úr afrekssjóði í skák.</sen>
        </paragraph>
      </subart>
    </art>
  </chapter>
  <chapter nr="3" nr-type="roman" roman-nr="III">
    <nr-title>III. kafli.</nr-title>
    <name>Ýmis ákvæði.</name>
    <art nr="7">
      <nr-title>7. gr.</nr-title>
      <name>Reglugerðarheimild.</name>
      <subart nr="1">
        <paragraph nr="1">
          <sen nr="1">Ráðherra setur reglugerð um afrekssjóð í skák þar sem m.a. er kveðið á um vörslu sjóðsins, stjórn hans og skipulag og reglur um úthlutun.</sen>
        </paragraph>
      </subart>
    </art>
    <art nr="8">
      <nr-title>8. gr.</nr-title>
      <name>Gildistaka.</name>
      <subart nr="1">
        <paragraph nr="1">
          <sen nr="1">Lög þessi öðlast gildi 1. febrúar 2025.</sen>
          <sen nr="2">Ákvæði til bráðabirgða öðlast þó þegar gildi.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1" expiry-symbol-offset="0">…</sen>
        </paragraph>
      </subart>
    </art>
    <art nr="t">
      <nr-title>Ákvæði til bráðabirgða.</nr-title>
      <subart nr="1">
        <paragraph nr="1">
          <sen nr="1">Störf stórmeistara í skák eru lögð niður frá 31. janúar 2025.</sen>
          <sen nr="2">Um réttindi og skyldur starfsmanna, þ.m.t. um biðlaunarétt, fer samkvæmt lögum um réttindi og skyldur starfsmanna ríkisins, nr. 70/1996.</sen>
          <sen nr="3">Stórmeistari í skák, sem gegndi starfi og fékk laun á grundvelli laga nr. 58/1990, nýtur forgangs til styrkja úr afrekssjóði í skák sem veittir verða árið 2025.</sen>
        </paragraph>
      </subart>
      <subart nr="2">
        <paragraph nr="1">
          <sen nr="1">Ráðherra er heimilt að skipa stjórn afrekssjóðs í skák og gera aðrar ráðstafanir svo að fyrsta úthlutun styrkja úr afrekssjóði í skák geti farið fram 1. febrúar 2025.</sen>
        </paragraph>
      </subart>
    </art>
  </chapter>
</law>
