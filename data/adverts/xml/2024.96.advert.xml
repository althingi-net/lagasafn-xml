<?xml version='1.0' encoding='utf-8'?>
<advert type="law" year="2024" nr="96">
  <description>um breytingu á lögum um sjúkraskrár og lögum um landlækni og lýðheilsu (miðlun sjúkraskrárupplýsinga milli landa).</description>
  <chapter nr="1" nr-type="roman" roman-nr="I">
    <art nr="1" processed="false">
      <original>
        <p style="text-align: justify;">    Á eftir 7. gr. laganna kemur ný grein, 7. gr. a, ásamt fyrirsögn, svohljóðandi:</p>
        <p style="text-align: center;">
          <em>Miðlun sjúkraskrárupplýsinga milli landa.<br/>
          </em>
        </p>
        <p style="text-align: justify;">    Ef sjúklingur leitar sér heilbrigðisþjónustu í landi á Evrópska efnahagssvæðinu getur hann eða umboðsmaður hans veitt heimild fyrir miðlun á tilteknum, skilgreindum lykilupplýsingum úr eigin sjúkraskrá til þess aðila sem veitir honum heilbrigðisþjónustu í því landi. Til skilgreindra lykil­upplýsinga teljast almennar upplýsingar um sjúkling auk upplýsinga um sjúkdómsgreiningar, virka meðferð, skurðaðgerðir, yfirstandandi lyfjameðferð og bólusetningar auk upplýsinga um ofnæmi, þungun og ígræði.</p>
        <p style="text-align: justify;">    Sjúklingur eða umboðsmaður hans getur veitt heimild fyrir því fyrir fram að í bráðatilvikum, þar sem sjúklingur er ekki til þess bær að veita samþykki sitt, svo sem vegna alvarlegra veikinda, slyss og/eða meðvitundarleysis, sé heimilt að miðla sjúkraskrárupplýsingum skv. 1. mgr. til aðila sem veitir sjúklingi bráðaheilbrigðisþjónustu í landi á Evrópska efnahagssvæðinu.</p>
        <p style="text-align: justify;">    Með sömu skilyrðum og um getur í 1. og 2. mgr. getur einstaklingur, búsettur í öðru ríki á Evrópska efnahagssvæðinu, sem leitar sér heilbrigðisþjónustu á Íslandi, heimilað miðlun á til­teknum, skilgreindum lykilupplýsingum úr eigin sjúkraskrá til þess aðila sem veitir honum heilbrigðis­þjónustu á Íslandi.</p>
        <p style="text-align: justify;">    Sjúklingur eða umboðsmaður hans getur hvenær sem er dregið heimild sína skv. 1. og 2. mgr. til baka og skal landlæknir upplýsa um það áður en heimild er veitt.</p>
        <p style="text-align: justify;">    Ráðherra skal í reglugerð kveða nánar á um hvaða sjúkraskrárupplýsingum sjúklingur getur heimilað að verði miðlað milli landa skv. 1. mgr. og hvaða upplýsingar þarf að geyma miðlægt til að gera þá miðlun mögulega.</p>
        <p style="text-align: justify;">    Um miðlun sjúkraskrárupplýsinga samkvæmt ákvæði þessu fer samkvæmt lögum um persónu­vernd og vinnslu persónuupplýsinga.</p>
      </original>
    </art>
  </chapter>
  <chapter nr="2" nr-type="roman" roman-nr="II">
    <art nr="2" processed="false">
      <original>
        <p style="text-align: justify;">    Við 4. gr. laganna bætast þrjár nýjar málsgreinar, svohljóðandi:</p>
        <p style="text-align: justify;">    Landlæknir skal starfrækja landstengigátt fyrir sjúkraskrárupplýsingar í þeim tilgangi að gera mögulega miðlun tiltekinna og skilgreindra lykilupplýsinga úr sjúkraskrá sjúklings sem leita þarf heilbrigðisþjónustu í öðru landi á Evrópska efnahagssvæðinu og sem hefur heimilað þá miðlun.</p>
        <p style="text-align: justify;">    Landlækni er heimilt að varðveita miðlægt þær upplýsingar sem nauðsynlegar eru til að gera miðlun skv. 5. mgr. mögulega.</p>
        <p style="text-align: justify;">    Að öðru leyti fer um miðlun sjúkraskrárupplýsinga milli landa á Evrópska efnahagssvæðinu sam­kvæmt lögum um sjúkraskrár og lögum um persónuvernd og vinnslu persónuupplýsinga.</p>
      </original>
    </art>
    <art nr="3" processed="false">
      <original>
        <p style="text-align: justify;">    Lög þessi öðlast þegar gildi.</p>
      </original>
    </art>
  </chapter>
  <signed-when>Gjört á Bessastöðum, 4. júlí 2024.</signed-when>
</advert>
